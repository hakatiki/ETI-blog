---
title: "Diákhitel, mint befektetés egyetemi hallgatóknak"
date: "2024-08-11"
description: "Megéri diákhitelt felvennem akkor is, ha nem szorulok rá? Mennyire kockázatos vállalkozás? Melyik diákhitelre van szükségem? Mekkora várható profitot tudok elérni? Kezdjük az elsővel röviden: igen, megéri. A magyarországi diákhitelek nem csupán a felsőoktatás finanszírozására szolgálnak, hanem stratégiai befektetési lehetőségeket is kínálnak a tudatos hallgatók számára."
released: "Yes"
---


**Megéri diákhitelt felvennem akkor is, ha nem szorulok rá?** Mennyire kockázatos vállalkozás? Melyik diákhitelre van szükségem? Mekkora várható profitot tudok elérni? 
**Kezdjük az elsővel röviden: igen, megéri.**
Ezen bejegyzésben minden fenti kérdésre válaszolunk és számításainkat is közöljük. A magyarországi diákhitelek nem csupán a felsőoktatás finanszírozására szolgálnak, hanem stratégiai befektetési lehetőségeket is kínálnak a tudatos hallgatók számára. Ez a cikk részletesen bemutatja a diákhitel típusait, a kapcsolódó befektetési stratégiákat, valamint az adóügyi vonatkozásokat. Célunk, hogy a leleményes hallgatóknak anyagilag segítsünk az életben való elindulásban, valamint belépési lehetőséget kínáljunk a befektetések világába. 

**Fontos**: a diákhitelt befektetési eszközként szeretnénk használni, tehát a továbbiakban feltesszük, hogy az olvasónak nincsen szüksége a diákhitelre megélhetési költségeinek fedezésére.

**Az cikk tájékoztató jellegű, a közlés időpontjában nyíltan elérhető információk alapján íródott, nem minősül befektetési, adóügyi vagy jogi tanácsadásnak, továbbá nem veszi figyelembe az olvasó egyéni anyagi vagy jogi körülményeit.**

<div class="custom-text-box">
    <h2>A Corvinus tantermében hangzott el pénzügyi matematikusok képzése során:</h2>
    <p>
        Tanár: Hányan csináljátok, hogy diákhitelből vesztek állampapírt?
        <br><br>
        <em> senki sem jelentkezik </em><br><br>
        Tanár: Érdekes. Amikor ezt mérnökhallgatóktól kérdeztem, mindenki feltette a kezét.
        Azt hinné az ember, pénzügyesek nem hagynák ki. Gyakorlatilag ingyen pénz.
    </p>
</div>

# Diákhitelek Magyarországon
Kezdetnek vegyük végig a diákhitelek típusait és azok összes jellemzőjét.

## Diákhitel Típusok

<div class="table-container">
  <table class="custom-table">
    <tr>
      <th></th>
      <th>Diákhitel1</th>
      <th>Diákhitel2</th>
    </tr>
    <tr>
      <td><strong>Felhasználás</strong></td>
      <td>Szabad felhasználású, bármilyen célra</td>
      <td>Kizárólag <span class="important">tandíj</span> finanszírozására</td>
    </tr>
    <tr>
      <td><strong>Igényelhető összeg</strong></td>
      <td>Havi <span class="important">15 000 Ft</span>-tól <span class="important">150 000 Ft</span>-ig, vagy félévenként maximum <span class="important">750 000 Ft</span></td>
      <td>A <span class="important">tandíj teljes összege</span>, közvetlenül az intézmény számlájára</td>
    </tr>
    <tr>
      <td><strong>Kamat</strong></td>
      <td><span class="important">7,99%</span> (2024 júliusától)</td>
      <td><span class="important">Kamatmentes</span></td>
    </tr>
    <tr>
      <td ><strong>Törlesztés kezdete</strong></td>
      <td colspan="2">A hallgatói jogviszony megszűnését követő <span class="important">negyedik hónaptól</span></td>
    </tr>
    <tr>
      <td><strong>Törlesztőrészlet</strong></td>
      <td>A <span class="important">jövedelem 6%</span>-a</td>
      <td>A <span class="important">jövedelem 4-6%</span>-a, attól függően, hogy mekkora összegű Diákhitel2-t vett fel</td>
    </tr>
     <tr>
      <td ><strong>Egyéb kedvezmények</strong></td>
      <td colspan="2">Gyermekvállalás esetén nőknek a tartozás felét vagy akár egészét is elengedik egyéb kedvezmények mellett.</span></td>
    </tr>
  </table>
<p style="text-align: right;">
    <a href="https://diakhitel.hu" target="_blank" style="text-decoration: none; color: inherit; font-style: italic;">Diákhitel</a>
</p>
</div>

<!-- - **Gyermekek után járó támogatás:**
  - **1 Gyermek esetében:** Kérheted a törlesztési kötelezettség szüneteltetését a várandósság 91. napjától. Kamattámogatás is jár, ami azt jelenti, hogy ez idő alatt az ügyleti kamatok nem növelik az egyenlegedet. Továbbá, ha még nem töltötted be a 30. életévedet, és a tanulmányaid alatt vagy azok sikeres befejezését követő két éven belül gyermeked lesz, a fennálló diákhiteled 100%-át elengedjük. 
  - **2 Gyermek esetében:**  Az anyák esetében a tartozás felét elengedik, ha több szerződésed van, az általad választott szerződésre vonatkozik ez a kedvezmény. 
  - **3 Gyermek esetében:**  Az anyák esetében a teljes tartozást elengedik, ha több szerződésed van, az általad választott szerződésre vonatkozik ez a kedvezmény. -->

## Feltételek és Ügyintézés

Ezek a két hitel esetén azonosak.

A cikk írásának pillanatában a feltételek:
- aktív hallgatói jogviszony
- magyar állampolgárság
- 45 évnél alacsonyabb életkor
- bejelentett lakcím.

 A hitel felvétele teljesen online intézhető, Neptunban az Ügyintézés/Diákhitel igénylés menüpont alatt.
 \
 A törlesztést a Diákhitel honlapján tehetjük meg, belépés után bankkártyás fizetéssel. Fontos, hogy lehetőség van előtörlesztésre vagy végtörlesztésre külön költség nélkül. 
 <!-- De erről még később. -->


## Befektetési Stratégiák Diákhitellel

Most, hogy megismertük a diákhitelek konstrukcióját, gondoljuk végig a hogyan lehetne befektetésként hasznosítani őket.  A stratégia nagyon egyszerű: felvesszük a hitelt, majd befektetjük. Továbbá, annak érdekében, hogy pontos becsléseket tudjunk mondani, készítettünk egy Excel táblázatot, ami letölthető az oldal alján.

<div class="custom-text-box-elmeleti">
    <h2>Mi az az arbitrázs?</h2>
    <p>
        Az arbitrázs olyan, legtöbbször félreárazásból származó <b>kockázatmentes</b> nyereség, amely pénzügyi termékek több piacon történő azonnali vételével és/vagy eladásával realizálható. Arbitrázs lehetőségek legtöbbször a piaci hatékonyság átmeneti hiányából következnek.
    </p>
</div>

### Diákhitel2 Befektetése          
- A Diákhitel2 kamatmentessége alapján rögtön tehetünk egy egyértelmű megállapítást: ha **önköltséges képzésen tanulunk, mindenképp megéri felvenni a Diákhitel2-t**. A pénzt így is, úgy is elköltöttünk volna a tandíjra, az erre szánt összeget kockázatmentes befektetésként felhasználhatjuk, és garantáltan pozitív hozamot érhetünk el, majd abból visszafizetve a (kamatmentes) hitelt **mindenképp** nyereséget érünk el.


### Diákhitel1 Befektetése                       
-  Ha az **állampapírok hozama magasabb, mint a diákhitel kamatlába, akkor mindenképp megéri felvenni a Diákhitel1-et.** Ez kockázatmentes profitot (szakszóval arbitrázst) biztosít, hiszen a felvett hitelből állampapírt vásárolunk. Ezt kétféleképpen is tehetjük:
    - **Stratégia 1:** Az egész összeget állampapírra költjük, a törlesztés végén a **hozamok fedezik a diákhitel kamatát**, a kamatkülöbözetet pedig zsebre rakjuk. Így a futamidőben nem nyerünk, de nem is vesztünk, és **végtörlesztéskor jelentősek lesznek a profitjaink**.
    - **Stratégia 2:** A hitelnek csak pont akkora részét befektetjük állampapírba, amelyből lejáratkor éppen vissza tudjuk fizetni a tartozásunk felkamatoztatott értékét. A megmaradt összeget felélhetjük, vagy kockázatos termékekbe fektethetjük (legfeljebb a garantált nyereségünket veszíthetjük el).
  Mi történik, ha megváltozik a kamat? Ekkor újratervezünk. Ha a kamat még mindig kisebb, mint az állampapírjaink hozama, akkor nincs miért aggódni. Ha nem, de van olyan újabb állampapír, aminél kisebb, akkor csak eladjuk a régieket és megvesszük az újakat. Ha nincs ilyen, akkor csak likvidáljuk az egész pozíciónkat az állampapírok visszaváltásával és a hitel végtörlesztésével. **A magyar állampapírok általában 1%-os díjért szabadon visszaválthatók**. 

-  A másik eset, hogy a kamat minden állampapír hozamánál nagyobb. Ekkor is van lehetőségünk felvenni a Diákhitel1-et, de ezt csak **vállalkozóbb szellemű** olvasóinknak javasoljuk, mert ez akár komoly pénzügyi kockázatokkal is járhat:
    - **Stratégia 3:** A hitelt felvesszük és kockázatos termékekbe fektetjük, ezzel próbálva meg a diákhitel kamatánál magasabb hozamot elérni.

Ugyan jelenleg a Diákhitel1 kamata magasabb a lakossági állampapírokénál, historikusan nem ez volt a jellemző, hanem hogy általában jelentősen alacsonyabb. Mivel a diákhitel célja a magyar egyetemisták tanulmányaikban való támogatása kedvezményes hitelfelvétellel, a szerzők véleménye szerint várható, hogy a közeljövőben ismét az államkötvényhozamok alá fog csökkenni, ezzel kockázatmentes nyereség lehetőségét adva.

<div class="custom-text-box">
    <h2>Példa: Koronavírus</h2>
    <p>Ha visszatekintünk az időben, a fentire akad példa. 2022-ben, a Covid-19 járvány okozta infláció után megemelték a Diákhitel1 kamatát, emiatt sok diák végtörlesztette tartozását. Akkoriban a legnépszerűbb államkötvény a MÁP Plusz volt, viszont nem sokkal később új inflációkövető állampapírok jelentek meg a piacon.  Akik végtörlesztettek, lemaradtak ezekről, pedig évi 18%(!) körüli hozamot biztosítottak.
    </p>
</div>

<div class="custom-text-box">
    <h2>Visszatekintés a diákhitel közelmúltjára:</h2>
    <p>Gyakran változó feltételek jellemezték a Diákhitel1 elmúlt 5 évét. A Covid-19 válság idején a felvehető havi maximális hitelösszeg 70.000 forintról 150.000 forintra emelkedett, segítve a hallgatóknak átvészelni a pandémia időszakát. A kamat is hasonlóan dinamikusan alakult, 2018-ban a kamatláb 2.3% volt, majd 2019-ben a 2% alá csökkent. Az inflációs válság elleni küzdelemben az emelkedő kamatok mellett a diákhitel sem maradhatott le, előbb 4.99%-ra emelték a kamatrátát, majd 2023-ban 7.99%-ra, ahol jelen cikk írásának pillanatában is áll. Az utóbbi 5 évről általánosan elmondható, hogy a kamat alacsonyabb volt, mint a lakossági állampapírok hozama. Érdemes megemlíteni, hogy jelenleg a kockázatmentes hozam a diákhitel kamatának környékén van.
    </p>
</div>
<div class="custom-text-box-elmeleti">
    <h2>Kockázatmentes hozam</h2>
    <p>Olyan kamatot jelent, amelyet egy befektető elvárna egy teljesen kockázatmentes befektetéstől egy meghatározott időszak alatt. A cikkben a lakossági állampapírokat kockázatmentesnek tekintjük.
    </p>

</div>

## A Stratégia Modellezése

Most nézzük meg néhány példán, mennyit is tudunk keresni a különböző stratégiákkal különböző feltételek mellett. 

<div class="custom-text-box-elmeleti">
    <h2>Technikai információk</h2>
    <p>Az inflációt és a változó kamatkörnyezetet nem tartalmazza a modell, a kalkulációkat nominálisan kell értelmezni. Stratégia 2 esetén a képzés befejezésével rögtön végtörlesztünk. Stratégia 3 modellezésénél normális eloszlású véletlen hozamokat feltételezünk és az hozam várható értékét és szórását adhatjuk meg.
    </p>
</div>



<!-- <div class="custom-text-box-elmeleti">
    <h2>Alternatív költség</h2>
    <p>Egy tevékenység alternatív költsége, más néven "opportunity cost", vagy lehetőségköltség egy másik lehetőség feláldozott alternatív haszna, jövedelme. Számításakor mindig a lehető legjobb kieső alternatívát kell figyelembe venni.
    </p>
<p class="source" style="text-align: right;">
    <a href="https://hu.wikipedia.org/wiki/Alternatív_költség" target="_blank" style="text-decoration: none; color: inherit; font-style: italic;">
        Wikipédia
    </a>
</p>
</div> -->

Annak ellenére, hogy az olvasók változatos háttérrel és lehetőségekkel rendelkezhetnek, alább két olyan számítást prezentálunk, ami reméljük, sok hallgató körülményeit lefedi. Az oldal alján elérhetővé tettük a felhasznált **Excel táblázatot** azok számára, akik szeretnék a számításokat újra elvégezni és/vagy megbizonyosodni helyességükről. **Itt minden paraméter szabadon állítható**, hogy saját körülményeidre tudjad szabni. 

Mennyit kereshet egy (a kezét feltevő:) mérnökhallgató, aki államilag támogatott képzésen tanul? Tegyük fel, hogy 8% hozamú  állampapírba tudja fektetni a pénzét, míg a diákhitel kamata csak 4% és 10 év múlva végtörleszti adósságát.

<div class="svg-container">
  <img src="/Financial_Data_Chart.svg" alt="Számításaink" class="dynamic-svg" />
  <figcaption class="svg-caption">1. Ábra: 1. Stratégia, Tandíj: 0 Ft, Diákhitel kamata: 4%, Elért hozamunk: 8%, Képzés féléveinek száma: 10.</figcaption>
</div>

Mennyit kereshet egy corvinusos hallgató, akit nem vettek fel államilag támogatott képzésre? Tegyük fel, hogy 500 ezer forint a tandíja, viszont kockázatos befektetésekkel 10% hozamot ér el évente a portfóiója és 10 év múlva végtörleszti adósságát.

<div class="svg-container">
  <img src="/Financial_Data_Chart_Risky.svg" alt="Számításaink2" class="dynamic-svg" />
  <figcaption class="svg-caption">2. Ábra: 3. Stratégia, Tandíj: 500.000 Ft, Diákhitel kamata: 4%, Átlagos hozam: 10%, Képzés féléveinek száma: 10.</figcaption>
</div>



<a href="/calculations.xlsx" class="download-button" download>Excel táblázat letöltése</a>

## Adózási Szempontok

A Tartós Befektetési Számla (TBSZ) egy kedvezményes befektetési forma Magyarországon, amely lehetőséget biztosít a kamat- és árfolyamnyereség-adó minimalizálására. Ez különösen előnyös lehet hosszú távú befektetők számára, akik részvényekbe vagy más pénzügyi eszközökbe fektetnek be.

<div class="svg-container">
  <img src="/tbsz_infograph.svg" alt="Számításaink" class="dynamic-svg" />
  <figcaption class="svg-caption">3. Ábra: A TBSZ működése. Forrás:
    <a href="https://www.erstemarket.hu/oldalak/tbsz-szamla-nyitas" target="_blank" rel="noopener noreferrer">Erste</a>
  </figcaption>
</div>


<!-- - **Gyűjtőév:** Kezdetnek legalább 20.000 forintot kell elhelyezni a számlán és egy évünk van, hogy ezen felül további pénzt helyezzünk el rajta. A gyűjtőév után kezdődik az 3-5 év várakozás. A félreértések elkerülése végett kiemelendő, hogy **a pénzünket bármikor ki tudjuk venni, akkor azonban be kell fizetnünk az adót**.
- **3 év után:** A személyi jövedelemadó 15%-ról 10%-ra csökken.
- **5 év után:** Teljes adómentesség a kamat- és árfolyamnyereségre. Ekkor a befektetők mentesülnek minden adófizetési kötelezettség alól a számlán keletkezett nyereség tekintetében. -->

<!-- Végül tennénk pár szót az adóbevallásról is. Általában májusig kell leadni és a NAV mindenki számára elkészíti az "ellenőrzött tőkepiaci ügyletek" utáni bevallását. A mi dolgunk csak annyi, hogy bankkártyás fizetéssel kifizessük ezt.  -->



<div class="custom-text-box">
    <h2>Jó, de hol nyissak számlát? Hogyan tudom ezeket megvenni?</h2>
    <p>A legnépszerűbb magyar bankok mind rendelkeznek ezzel a konstrukcióval, azonban a díjaik és a termékkínálatuk nagyban eltérhet. A szerzők kezdőknek az <b>Erste Bank</b>-ot ajánlják: rendkívül sok termék, alacsony díjakkal és egyszerű adminisztrációval. A felhasználói felületük elavult cserébe egyszerű használni. A vállalkozóbb szellemű olvasóknak <b>Interactive Brokers</b>-t tudjuk ajánlani, itt lehet opciókkal, devizával, kötvényekkel és sok más termékkel kereskedni. 
    </p>
</div>

### Stratégiaválasztás

<div class="svg-container">
  <img src="/flowchart.svg" alt="Számításaink" class="dynamic-svg" />
  <figcaption class="svg-caption">4. Ábra: Stratégiaválasztás</figcaption>
</div>

### Útmutató

Elsőre soknak tűnhet, de egyszerű lépésekre bontható az egész folyamat. Az olvasó eligazodását támogatja a 4. Ábra, ami egy folyamatábrán illusztrálja a döntési folyamatot. Ezen felül, készítettünk egy részletes tervet linkekkel és jótanácsokkal:
<div class="investment-strategy-container">
    <ol class="strategy-list">
        <li class="strategy-step">
            <h2>1. Stratégiaválasztás a fenti folyamatábra alapján.</h2>
            Ehhez felhasználhatjuk:<br>
            <a href="https://diakhitel.hu" target="_blank" class="strategy-link">Diákhitel</a> - a feltételekhez
                <br>
                <a href="https://www.allampapir.hu" target="_blank" class="strategy-link">Magyar Állampapír</a> - az állampapírhozamokhoz
        </li>
        <li class="strategy-step">
            <h2>2. Diákhitel felvétele Neptunban az Ügyintézés/Diákhitel igénylés menüpontban.</h2>
        </li>
        <li class="strategy-step">
            <h2>3. Bróker kiválasztása és értékpapírszámla-nyitás.</h2>
            <p>Például:<a href="https://www.erstebroker.hu/hu/netbroker_szamlanyitas.html" target="_blank" class="strategy-link"> Erste</a> vagy <a href="https://www.interactivebrokers.ie/hu/home.php" target="_blank" class="strategy-link"> Interactive Brokers</a></p>
        </li>
        <li class="strategy-step">
            <h2>4. A pénz befektetése a brókerjénél.</h2>
        </li>
        <li class="strategy-step">
            <h2>5. Változó piaci feltételek esetén vissza az 1. lépéshez.</h2>
        </li>
        <li class="strategy-step">
            <h2>6. Törlesztés a <a href="https://www.diakhiteldirekt.hu" target="_blank" class="strategy-link"> Diákhitel Direkt</a> weboldalán.</h2>
        </li>
    </ol>
</div>

<a href="/calculations.xlsx" class="download-button" download>Excel táblázat letöltése</a>


<!-- 
1. Stratégiaválasztás a fenti folyamatábra alapján. Ehhez felhasználhatjuk:
    - [Diákhitel](https://diakhitel.hu)-t a feltételekhez
    - [Magyar Állampapír](https://www.allampapir.hu)-t a az állampapírhozamokhoz
2. Diákhitel felvétele Neptunban az Ügyintézés/Diákhitel igénylés menüpontban. 
3. Bróker kiválasztása és értékpapírszámla-nyitás. Például:
    - [Erste](https://www.erstebroker.hu/hu/netbroker_szamlanyitas.html)
    - [Interactive Brokers](https://www.interactivebrokers.ie/hu/home.php)
4. A pénz befektetése a brókerjénél. 
5. Változó piaci feltételek esetén vissza az 1. lépéshez.
6. Törlesztés -->



  <!-- Források:
  [salted duck eggs](https://en.wikipedia.org/wiki/Salted_duck_egg).

  https://diakhitel.hu
  https://www.mnb.hu/fogyasztovedelem/befektetes-megtakaritas/megtakaritastipusok/tartos-befektetesi-szamla
  https://www.allampapir.hu
  https://www.portfolio.hu/befektetes/20240529/megjelent-az-uj-szuperallampapir-kiszamoltuk-mikor-eri-meg-ebbe-fektetni-688723
  https://diakhitel.hu/aktualitasok/a-szabad-felhasznalasu-diakhitel-kamata-megnott-ugyan-de-igy-is-vonzo-maradt/
  https://telex.hu/gazdasag/2023/03/07/hitelbol-is-megerheti-allampapirt-venni-mert-most-a-semmibol-is-lehet-milliokat-csinalni
  https://24.hu/fn/gazdasag/2023/03/29/diakhitel-felvenni-kolcson-allampapir-befektetes-kamatok-ingyenpenz-bank360/
   -->