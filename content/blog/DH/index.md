---
title: "Diákhitel, mint befektetés egyetemi hallgatóknak"
date: "2024-08-10"
description: "Áttekintés a magyarországi diákhitelek nyújtotta lehetőségekről és felhasználási stratégiáikról kvantitatív elemzői szemmel."
---
**Megéri diákhitelt felvennem akkor is, ha nem szorulok rá?** Mennyire kockázatos vállalkozás? Melyik diákhitelre van szükségem? Mekkora várható profitot tudok elérni? 
**Kezdjük az elsővel röviden: igen, megéri.**
Ezen bejegyzésben minden fenti kérdésre válaszolunk és számításainkat is közöljük. A magyarországi diákhitelek nem csupán a felsőoktatás finanszírozására szolgálnak, hanem stratégiai befektetési lehetőségeket is kínálnak a tudatos hallgatók számára. Ez a cikk részletesen bemutatja a diákhitel típusait, a kapcsolódó befektetési stratégiákat, valamint az adóügyi vonatkozásokat. Célunk, hogy a leleményes hallgatóknak anyagilag segítsünk az életben való elindulásban, valamint belépési lehetőséget kínáljunk a befektetések világába. 

**Fontos**: a diákhitelt befektetési eszözként szerentnénk használni, tehát a továbbiakban feltesszük, hogy az olvasónak nincsen szüksége a diákhitelre megélhetési költségeinek fedezésére.

**Az cikk tájékoztató jellegű, a közlés időpontjában nyíltan elérhető információk alapján íródott, nem minősül befektetési, adóügyi vagy jogi tanácsadásnak, továbbá nem veszi figyelembe az olvasó egyéni anyagi vagy jogi körülményeit.**

<div class="custom-text-box">
    <h2>Egy Corvinus tanteremben hangzott el pénzügyi matematikusok képzése során:</h2>
    <p>
        Tanár: Hányan csináljátok, hogy diákhitelből vesztek állampapírt?
        <br><br>
        <em> senki sem jelentkezik </em><br><br>
        Tanár: Érdekes. Amikor ezt mérnökhallgatóktól kérdeztem, mindenki feltette a kezét.
        Azt hinné az ember, pénzügyesek nem hagynák ki. Gyakorlatilag ingyen pénz.
    </p>
</div>

# Diákhitelek Magyarországon
Kezdetnek vegyük végig a diákhitelek típusait és azok összes jellemzőjét.

## Diákhitel Típusok

<div class="table-container">
  <table class="custom-table">
    <tr>
      <th></th>
      <th>Diákhitel1</th>
      <th>Diákhitel2</th>
    </tr>
    <tr>
      <td><strong>Felhasználás</strong></td>
      <td>Szabad felhasználású, bármilyen célra</td>
      <td>Kizárólag <span class="important">tandíj</span> finanszírozására</td>
    </tr>
    <tr>
      <td><strong>Igényelhető összeg</strong></td>
      <td>Havi <span class="important">15 000 Ft</span>-tól <span class="important">150 000 Ft</span>-ig, vagy félévente maximum <span class="important">750 000 Ft</span></td>
      <td>A <span class="important">tandíj teljes összege</span>, közvetlenül az intézmény számlájára</td>
    </tr>
    <tr>
      <td><strong>Kamat</strong></td>
      <td><span class="important">7,99%</span> (2024 júliusától)</td>
      <td><span class="important">Kamatmentes</span></td>
    </tr>
    <tr>
      <td ><strong>Törlesztés kezdete</strong></td>
      <td colspan="2">A hallgatói jogviszony megszűnését követő <span class="important">negyedik hónaptól</span></td>
    </tr>
    <tr>
      <td><strong>Törlesztőrészlet</strong></td>
      <td>A <span class="important">jövedelem 6%</span>-a</td>
      <td>A <span class="important">jövedelem 4-6%</span>-a, attól függően, hogy mekkora összegű Diákhitel2-t vett fel</td>
    </tr>
  </table>
</div>


## Feltételek és Ügyintézés

Ezek a két hitel esetén azonosak.

Feltételek:
- aktív hallgatói jogviszony
- magyar állampolgárság
- 45 évnél alacsonyabb életkor
- bejelentett lakcím.

 A hitel felvétele teljesen online intézhető, Neptunban az Ügyintézés/Diákhitel igénylés menüpont alatt.
 \
 A törlesztést a Diákhitel honlapján tehetjük meg, belépés után bankkártyás fizetéssel. Fontos, hogy lehetőség van előtörlesztésre vagy végtörlesztésre külön költség nélkül. 
 <!-- De erről még később. -->


## Befektetési Stratégiák Diákhitellel

Most, hogy megismertük a diákhitelek konstrukcióját, gondoljuk végig a hogyan lehetne befektetésként hasznosítani őket.  A stratégia nagyon egyszerű: felvesszük a hitelt, majd befektetjük. Továbbá, annak érdekében, hogy pontos becsléseket tudjunk mondani, készítettünk egy Excel táblázatot ami letölthető az oldal alján.

<div class="custom-text-box-elmeleti">
    <h2>Mi az az arbitrázs?</h2>
    <p>
        Az arbitrázs olyan, legtöbbször félreárazásból származó <b>kockázatmentes</b> nyereség, amely pénzügyi termékek több piacon történő azonnali vételével és/vagy eladásával realizálható. Arbitrázs lehetőségek legtöbbször a piaci hatékonyság átmeneti hiányából következnek.
    </p>
</div>

### Diákhitel2 Befektetése          
- A Diákhitel2 kamatmentessége alapján rögtön tehetünk egy egyértelmű megállapítást: ha **önköltséges képzésen tanulunk, mindenképp megéri felvenni a Diákhitel2-t**. A pénzt így is, úgy is elköltöttünk volna a tandíjra, az erre szánt összeget kockázatmentes befektetésként felhasználhatjuk, és garantáltan pozitív hozamot érhetünk el, majd abból visszafizetve a (kamatmentes) hitelt **mindenképp** nyereséget érünk el.


### Diákhitel1 Befektetése                       
-  Ha az **állampapírok hozama magasabb, mint a diákhitel kamatlába, akkor mindenképp megéri felvenni a Diákhitel1-et.** Ez kockázatmentes profitot (szakszóval arbitrázst) biztosít, hiszen a felvett hitelből állampapírt vásárolunk. Ezt kétféleképpen is tehetjük:
    - Az egész összeget állampapírra költjük, a törlesztés végén a **hozamok fedezik a diákhitel kamatát**, a kamatkülöbözetet pedig zsebre rakjuk. Így a futamidőben nem nyerünk, de nem is vesztünk, és **végtörlesztéskor jelentősek lesznek a profitjaink**.
    - A hitelnek csak pont akkora részét befektetjük állampapírba, amelyből lejáratkor éppen vissza tudjuk fizetni a tartozásunk felkamatoztatott értékét. A megmaradt összeget felélhetjük, vagy kockázatos termékekbe fektethetjük (legfeljebb a garantált nyereségünket veszíthetjük el).
  Mi történik, ha megváltozik a kamat? Ekkor újratervezünk. Ha a kamat még mindig kisebb, mint az állampapírjaink hozama, akkor nincs miért aggódni. Ha nem, de van olyan újabb állampapír, aminél kisebb, akkor csak eladjuk a régieket és megvesszük az újakat. **A magyar állampapírok általában 1%-os díjért szabadon visszaválthatók**.

-  A másik lehetőség, hogy a kamat minden állampapír hozamánál nagyobb. Ekkor is van lehetőségünk felvenni a Diákhitel1-et, csak ekkor meg kell próbálnunk a kamatot kockázatosabb termék(ek) vételével meghaladni, ha profitot akarunk elérni. Ezt csak **vállalkozóbb szellemű** olvasóinknak javasoljuk, mert ez akár komoly pénzügyi kockázatokkal is járhat, ha nem vagyunk elég óvatosak. 

Ugyan jelenleg a Diákhitel1 kamata magasabb a lakossági állampapírokénál, historikusan nem ez volt a jellemző, hanem hogy általában jelentősen alacsonyabb. Mivel a diákhitel célja a magyar egyetemisták tanulányaikban való támogatása kedvezményes hitelfelvétellel, a szerzők véleménye szerint várható, hogy a közeljövőben ismét az államkötvényhozamok alá fog csökkenni, ezzel kockázatmentes nyereség lehetőségét adva.

<div class="custom-text-box">
    <h2>Példa: Koronavírus</h2>
    <p>Ha visszatekintünk az időben, a fentire akad példa. 2022-ben, a Covid-19 járvány okozta infláció után megemelték a Diákhitel1 kamatát, emiatt sok diák végtörlesztette tartozását. Akkoriban a legnépszerűbb államkötvény a MÁP Plusz volt, viszont nem sokkal később új inflációkövető állampapírok jelentek meg a piacon.  Akik végtörlesztettek, lemaradtak ezekről, pedig évi 18%(!) körüli hozamot biztosítottak.
    </p>
</div>

<div class="custom-text-box">
    <h2>Visszatekintés a diákhitel közelmúltjára:</h2>
    <p>Gyakran változó feltételek jellemezték a Diákhitel1 elmúlt 5 évét. A Covid-19 válság idején a felvehető havi maximális hitelösszeg 70.000 forintról 150.000 forintra emelkedett, segítve a hallgatóknak átvészelni a pandémia időszakát. A kamat is hasonlóan dinamikusan alakult, 2018-ban a kamatláb 2.3% volt, majd 2019-ben a 2% alá csökkent. Az inflációs válság elleni küzdelemben az emelkedő kamatok mellett a diákhitel sem maradhatott le, előbb 4.99%-ra emelték a kamatrátát, majd 2023-ban 7.99%-ra, ahol jelen cikk írásának pillanatában is áll. Az utóbbi 5 évről általánosan elmondható, hogy a kamat alacsonyabb volt, mint a lakossági állampapírok hozama. Érdemes megemlíteni, hogy jelenleg a kockázatmentes hozam a diákhitel kamatának környékén van.
    </p>
</div>

## Modellezése a Stratégiának

A számításaink során éltünk pár egyszerűsítő feltevéssel. Először is, feltételezzük, hogy az olvasó teljesít egy BSc és MSc képzést is, így 10 félévet tölt az egyetemen és a felvehető maximális hitelösszeg nem változik. Továbbá azzal az egyszerűsítéssel is élünk, hogy az egyetemi képzés után még 5 évig nem végtörleszt, így a portfóliót TBSZ számlán tudja tartani, tehát 0%-os adót fizet befektetési eszköztől függetlenül. Ezeken túl modellezük az alternatív költségeket is, ami rendkívül fontos, hiszen a törlesztőre szánt pénzt akár másra is használhatnánk: ingatlan, részvény vagy egyéb befektetésekre. Az inflációt és a változó kamatkörnyezetet nem tartalmazza a modell, a kalkulációkat nominálisan kell értelmezni.

<div class="custom-text-box-elmeleti">
    <h2>Alternatív költség</h2>
    <p>Egy tevékenység alternatív költsége, más néven opportunity cost, vagy lehetőségköltség egy másik lehetőség feláldozott alternatív haszna, jövedelme. Számításakor mindig a lehető legjobb kieső alternatívát kell figyelembe venni.
    </p>
    <p class="source">Wikipedia</p> 
</div>

Annak ellenére, hogy az olvasók változatos hátérrel és lehetőségekkel rendelkezhetnek a cikk megpróbál két számítás prezentálni, ami reméljük sok hallgató körülményeit lefedi. Fontos, hogy elérhetővé tettük az Excel-t az oldal alján azok számára, akik szeretnék a számításokat újra elvégezni és/vagy megbizonyosodni a helyességükről.

<div class="svg-container">
  <img src="/Financial_Data_Chart.svg" alt="Számításaink" class="dynamic-svg" />
  <figcaption class="svg-caption">Figure 1: Description of the financial data chart.</figcaption>
</div>
<div class="svg-container">
  <img src="/flowchart.svg" alt="Számításaink" class="dynamic-svg" />
  <figcaption class="svg-caption">Figure 1: Description of the financial data chart.</figcaption>
</div>


<a href="/calculations.xlsx" class="download-button" download>Excel letöltése</a>

## Adózási Szempontok

### Tartós Befektetési Számla (TBSZ) Előnyei

A Tartós Befektetési Számla (TBSZ) egy kedvezményes befektetési forma Magyarországon, amely lehetőséget biztosít a kamat- és árfolyamnyereség-adó minimalizálására. Ez különösen előnyös lehet hosszú távú befektetők számára, akik állampapírokba, részvényekbe, vagy más pénzügyi eszközökbe fektetnek be.

#### Adóelőnyök:

- **3 év után:** A kamatadó 15%-ról 10%-ra csökken. Ez az időszak jelentős adómegtakarítást eredményezhet a befektetők számára.
- **5 év után:** Teljes adómentesség a kamat- és árfolyamnyereség-adóra. Ekkor a befektetők mentesülnek minden adófizetési kötelezettség alól a számlán keletkezett nyereség tekintetében.
- **Szociális hozzájárulási adó (szocho) mentesség:** A TBSZ-en elért hozamok mentesülnek a szociális hozzájárulási adó alól, ami további pénzügyi előnyöket biztosít.

### Adóügyi Implikációk

A TBSZ használata hosszú távon jelentős hozamnövekedést eredményezhet, különösen állampapírok és részvények esetében. Az adókedvezmények maximalizálása érdekében érdemes legalább 3-5 éves befektetési időtávot tervezni. Ez az időszak lehetővé teszi, hogy a befektetők kihasználják a teljes adómentességet és minimalizálják a befektetésekkel kapcsolatos költségeket.

- **Hosszú távú befektetési stratégia:** A TBSZ különösen előnyös azok számára, akik hosszú távú befektetési stratégiát követnek. Az adómentesség miatt az elért hozamok újra befektethetők, növelve ezzel a befektetés összértékét az idő múlásával.
- **Optimális eszközallokáció:** A TBSZ lehetőséget nyújt a különböző eszközosztályok közötti rugalmas allokációra, mivel a befektetett eszközök közötti átrendezés adóhatás nélkül valósulhat meg.

A Tartós Befektetési Számla hatékony eszköz az adók minimalizálására és a befektetési hozamok maximalizálására. Érdemes mérlegelni a TBSZ nyitásának lehetőségét, különösen hosszú távú befektetési célok esetén.


- **Gyermekek után járó támogatás:**
  - **1 Gyermek esetében:** Kérheted a törlesztési kötelezettség szüneteltetését a várandósság 91. napjától. Kamattámogatás is jár, ami azt jelenti, hogy ez idő alatt az ügyleti kamatok nem növelik az egyenlegedet. Továbbá, ha még nem töltötted be a 30. életévedet, és a tanulmányaid alatt vagy azok sikeres befejezését követő két éven belül gyermeked lesz, a fennálló diákhiteled 100%-át elengedjük. 
  - **2 Gyermek esetében:**  Az anyák esetében a tartozás felét elengedik, ha több szerződésed van, az általad választott szerződésre vonatkozik ez a kedvezmény. 
  - **3 Gyermek esetében:**  Az anyák esetében a teljes tartozást elengedik, ha több szerződésed van, az általad választott szerződésre vonatkozik ez a kedvezmény.