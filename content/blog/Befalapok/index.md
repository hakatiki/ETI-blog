---
title: "Magyar befektetési alapok összehasonlítása"
date: "2024-09-24"
description: "Kíváncsiak voltunk, a magyar befektetési alapok közül melyikre érdemes valóban rábízni a pénzünket. A felületes reklámadatokon túl komoly kvantitatív analízisnek vetettük alá idősoraikat, modelleztük hozamaikat és összevetettük teljesítményüket több kockázati mérőszám mentén is."
released: "Yes"
author: "Egri Máté és Takáts Bálint"
image: "/Befalapok/bét.jpg"
---

<!-- Ha beszéltünk már a bankunkban pénzügyi tanácsadóval, bizonyára megpróbált már minket rávenni, hogy fektessünk be egy előre összeállított befektetési alapba. Nem kizárt, hogy csábító éves, ötéves, tízéves eredményt is mutatott, esetleg még egy felfele suhanó árfolyamgrafikont is felvillantott. Kíváncsiak voltunk, a magyar befektetési alapok közül melyikre érdemes valóban rábízni a pénzünket. A felületes reklámadatokon túl komoly kvantitatív analízisnek vetettük alá idősoraikat, modelleztük hozamaikat és összevetettük teljesítményüket több teljesítménymutató mentén is. -->

Ha valaha is beszéltünk már a bankunkban pénzügyi tanácsadóval, valószínűleg megpróbált rábeszélni minket egy előre összeállított befektetési alapra. Nem kizárt, hogy csábító éves, ötéves vagy tízéves eredményeket mutatott, esetleg még egy felfelé száguldó árfolyamgrafikont is felvillantott. De vajon tényleg érdemes ezekre az alapokra bízni a pénzünket?

Kíváncsiságtól hajtva úgy döntöttünk, hogy mélyebbre ásunk: a felületes reklámadatokon túl komoly kvantitatív elemzésnek vetettük alá az alapok múltbeli teljesítményét, modelleztük hozamaikat, és több teljesítménymutató alapján összehasonlítottuk őket. **Célunk az volt, hogy kiderítsük, melyik magyar befektetési alapban érdemes igazán megbízni, és melyek azok, amelyek mögött inkább csak jól hangzó marketing áll.**


**A cikk tájékoztató jellegű, a közlés időpontjában nyíltan elérhető információk alapján íródott, nem tekinthető a 2007. évi CXXXVIII törvény (Bszt.) 4. § (2). bek. 8. pontja szerinti befektetési elemzésnek vagy a 9. pont szerinti befektetési tanácsadásnak, továbbá nem veszi figyelembe az olvasó egyéni anyagi vagy jogi körülményeit.**

<div class="custom-text-box-red">
    <h2>Pontosítás</h2>
    <p>2024 szeptember 28.-án a cikket frissítettük mert a díjak modellezésében hibát vétettünk. Köszönjük a HOLD alapkezelőnek, hogy tudomásunkra hozták ezt! </p>
</div>

## Alapok bemutatása

### Citadella
<div class="responsive-image">
  <img src="/Befalapok/zsidayviktor.jpg" alt="Zsiday Viktor" />
    <figcaption class="svg-caption">Zsiday Viktor</figcaption>
</div>

A "magyar Warren Buffet"-ként is számontartott Zsiday Viktor által menedzselt alap valószínűleg a legismertebbek közé tartozik. A népszerű tőzsdeblogger írása szerint az alap abszolút hozamú befektetési stratégiát követ, azaz olyan alap, amely minden piaci környezetben próbál pozitív hozamot elérni. A jelenleg nagyjából 70 milliárd forintnyi vagyont akár kötvényekbe, részvényekbe, devizákba vagy árukba is fektethetik, és tőkeáttételes ügyleteket is végrehajthatnak. A stratégia rövid-középtávú és közép-hosszabbtávú makrotrendek alapján is keres befektetési célpontokat. 
Célkitűzésük, hogy 3 éves átlagban a kockázatmentes banki hozamokat 5 százalékponttal meghaladó hozamot biztosítsanak.

<div class="responsive-image-left">
  <img src="/Befalapok/honicsistvan.jpg" alt="Honics István" />
    <figcaption class="svg-caption"> Honics István</figcaption>
</div>

### OTP Supra

77 milliárd forintnyi vagyont égetnek az OTP kuruzslói ebben a pénznyelőben. Hogy hogyan sikerült 1% hozamot elérni (eltekintve a díjaktól...) az elmúlt 10 év konjunktúra fűtött gazdaságában, arról csak a portfóliót kezelő Honics István tud beszámolni. Az alap (félre)tájékoztató oldalán megtévesztő ábrákból és hibás számadatokból sincs hiány. 

### HOLD Orion
A Concorde Alapkezelő utódja, a HOLD szakmai díjakban nem szűkölködik, egyebek mellett nyolcszor választották hazánk legjobb alapkezelőjének. Alapokból nagy választékot kínálnak, mi itt hármat veszünk górcső alá. A HOLD Orion Származtatott Befektetési Alap célja, hogy értékalapú aktív részvénykiválasztással és dinamikusan változtatott részvényaránnyal minél magasabb hozamot érjen el. Az alap elsősorban alulértékelt energia, közmű és nyersanyagpiaci részvényekbe, valamint közép-európai részvényekbe fektet. A 2024. júliusi nettó eszközértéke 25,9 milliárd forint volt, míg a tőkeáttétel mértéke 116%. Az elmúlt évben az alap 22,49%-os hozamot ért el, és indulása óta 12,08%-os évesített hozamot produkált.

### HOLD Columbus
A HOLD Columbust könnyen nevezhetjük a cég zászlóshajójának is, nem csoda, hogy a cég két partnere - Cser Tamás és Móricz Dániel - kezeli. Az alap 2023-ban és 2024-ben is elnyerte "Az elmúlt 10 év legjobb abszolút hozamú alapja" díjat az Alapkezelő Klasszis gálán. Stratégiájának célja, hogy fundamentális elemzések alapján globálisan alulértékelt vállalatokba fektessen. A 2024. júliusi nettó eszközértéke meghaladta a 83,6 milliárd forintot, a tőkeáttétel mértéke 158%. Az alap 2024-ben 16,12%-os éves hozamot ért el, míg indulása óta 7,72%-os évesített hozamot.



<div class="svg-container">
  <img src="/Befalapok/dijak.svg" alt="Árfolyamok" class="dynamic-svg" />
  <figcaption class="svg-caption">1. Ábra: Citadella, OTP Supra, HOLD Orion és HOLD Columbus árfolyamai. 
  <br>Érdekes a Citadella alap teljesítménye a Covid krach idején.</figcaption>
</div>

### Gránit Apollo
2024-től a Diófa Alapkezelő Zrt. a Tiborcz István többségi tulajdonában álló Gránit Bank része lett, és ezentúl Gránit Alapkezelő néven működik. A Takarék Apollo Származtatott Részvény Befektetési Alap célja, hogy az ETF-ek révén közvetett módon profitáljon a fejlett részvénypiacokon jegyzett részvények teljesítményéből. Így tehát nem meglepő, hogy az alap referenciaindexe: **45% S&P500 index + 45% Euro Stoxx 50 index + 10% RMAX**. Magas részvényarányának következtében egy viszonylag kockázatos (volatilis) alapról beszélünk. 

### Accorde Prizma
Az Accorde alapkezelőben a Concorde csoport egy másik szellemi örökösét tisztelhetjük. Az Accorde Prizma Alap A sorozat célja, hogy alacsony volatilitás mellett érjen el a kockázatmentes hozamot meghaladó teljesítményt. A közel 17 milliárdos  alap elsősorban közép-kelet-európai részvényekbe fektet, fundamentális és technikai elemzések alapján. 

### Platina Delta
A HOLD egy másik terméke, a Platina Delta Származtatott Befektetési Alap célja, hogy az állampapírok hozamát meghaladó eredményeket érjen el, további tőkepiaci kockázatok vállalásáért cserébe. Az alap eszközértéke 2,8 milliárd forint volt, ami a vizsgált alapok között a legkisebb. Ennek dacára a tőkeáttétel aránya 223%, ami a legmagasabb a vizsgált termékek között. Az alap teljesítménye az elmúlt években változékony volt, de indulása óta éves szinten 11,36%-os hozamot ért el.

### Erste Duett
Az Erste Duett Nyíltvégű Alapok Alapja egy magyarországi befektetési alap, amely célul tűzte ki a pénzpiaci hozamok meghaladását. Az osztrák pénzintézet alapja jelentős, közel 400 milliárd forintos vagyonnal gazdálkodik. Népszerűségét egyrészt az Erste pénzügyi tanácsadóinak meggyőző munkája magyarázza, másrészt az alap minimális kockázata. Nem meglepő módon a stratégiája is rendkívül defenzív: nyilvános ingatlanalapokba, bankbetétekbe, valamint rövid futamidejű értékpapírokba fektet.

<div class="svg-container">
  <img src="/Befalapok/dijak_2.svg" alt="Árfolyamok" class="dynamic-svg" />
  <figcaption class="svg-caption">2. Ábra: Gránit Apollo, Accorde Prizma, Platina Delta és Erste Duett árfolyamai.</figcaption>
</div>


### S&P 500
Az **S&P 500 egy amerikai, dollárban jegyzett tőzsdeindex, amely az USA 500 legnagyobb tőzsdén jegyzett vállalatát foglalja magában így egy piaci portfóliónak is tekinthető**. Ez azt jelenti, hogy az egyes részvények a piaci kapitalizációjuk alapján vannak súlyozva. Az előző cikkünkben bemutattuk a modern portfólióelméletet és a CAPM-et, amelyek egyik fő tanulsága, hogy a piaci portfóliónak van a legmagasabb Sharpe-rátája. Felmerülhet a kérdés az olvasóban, hogy van-e olyan alap, ami le tudja győzni a piacot vagy Markowitznak és Sharpenak van igaza. Erre a kérdésre már most választ adunk: **úgy néz ki van!** A pontos válasz azonban ennél bonyolultabb. Megjegyzendő, hogy az általunk vizsgált alapok mind forintban vannak jegyezve, míg az S&P 500 dollárban. A pontos összehasonlítás érdekében a napi árfolyamokat dollárról forintra váltottuk, ami az index hozamát tovább növelte a forint utóbbi években tapasztalt gyengülése miatt.

### Adatok és díjak

Az idősoros adatokat a Befektetési Alapkezelők és Vagyonkezelők Magyarországi Szövetsége ([BAMOSZ](https://www.bamosz.hu/)) oldaláról gyűjtöttük össze. Azonban a hozamok pontos modellezéséhez ez önmagában nem elegendő, mivel a legtöbb vizsgált alap **jelentős díjakat számol fel** a szolgáltatásaiért. A költségekre vonatkozó adatokat az egyes alapok "Kiemelt Befektetői Információk" dokumentumaiból gyűjtöttük ki.


A díjak két fő kategóriára oszthatók: egyszeri és éves költségekre. Az egyszeri költségek közé tartoznak a belépési, kilépési és tranzakciós díjak, amelyek mértéke 0%-tól akár a már-már hihetetlen 5%-ig terjedhet. Az éves, vagy folyó költségek tipikus példái a kezelési díj és a sikerdíj. Különösen érdekes a sikerdíj, amelyet akkor kell megfizetni, ha az alap teljesítménye meghaladja az előre meghatározott referenciaértéket (benchmarkot). Ez lehet például a magyar állampapír hozama. Meglepő módon az OTP Supra is felszámít 1% sikerdíjat, bár a teljesítménye ezt nem feltétlenül indokolja.

<div class="custom-text-box-red">
    <h2>Díjak és az idősor</h2>
    <p><b>A BAMOSZ-on található idősorok minden fix és sikerdíjat tartalmaznak.</b> Így a díjak számításánál csak az alábbi feltételezésekkel éltünk: a vizsgált időszak elején belépési díjat, míg a végén kilépési díjat számoltunk fel. Ha az alap rendelkezik tranzakciós díjjal is, akkor a két díjtétel közül a magasabbat alkalmaztuk. <b>A szerzők külön köszönettel tartoznak a HOLD alapkezelőnek a segítségért, amit nekünk nyújtottak a díjak értelmezésében.</b></p>
</div>

Az alábbi táblázatban három alap költségeinek megoszlását mutatjuk be:

<div class="table-container">
  <table class="custom-table">
    <tr>
      <th></th>
      <th><a href="https://www.otpbank.hu/otpalapkezelo/hu/A_Supra" target="_blank">OTP Supra</a></th>
      <th><a href="https://www.erstemarket.hu/befektetesi_alapok/alap/HU0000703830" target="_blank">Erste Duett</a></th>
      <th><a href="https://hold.hu/forgalmazott-alapok/citadella-szarmaztatott-befektetesi-alap/" target="_blank">Citadella</a></th>
    </tr>
    <tr>
      <td><strong>Belépési költségek</strong></td>
      <td>Maximum 100 000 Ft vagy a befektetett összeg 5%-a</td>
      <td>0 Ft, de az értékesítő személy felszámíthat</td>
      <td>0 Ft, de az értékesítő személy felszámíthat</td>
    </tr>
    <tr>
      <td><strong>Kilépési költségek</strong></td>
      <td>Maximum 100 000 Ft vagy a visszaváltott összeg 5%-a</td>
      <td>0 Ft, de az értékesítő személy felszámíthat</td>
      <td>0 Ft, de az értékesítő személy felszámíthat</td>
    </tr>
    <tr>
      <td><strong>Kezelési díjak</strong></td>
      <td>A befektetés éves értékének 2,21%-a (2023-as becslés)</td>
      <td>1,88% (2023 tényleges költség)</td>
      <td>1,88% (2023 tényleges költség)</td>
    </tr>
    <tr>
      <td><strong>Ügyleti költségek</strong></td>
      <td>A befektetés éves értékének 0,84%-a (2023-as becslés)</td>
      <td>0,08% (becsült költség)</td>
      <td>0,08% (becsült költség)</td>
    </tr>
    <tr>
      <td><strong>Teljesítménydíj</strong></td>
      <td>1,02% (az elmúlt 5 év átlaga)</td>
      <td>Nincs teljesítménydíj</td>
      <td>1,55% (az elmúlt 5 év átlaga)</td>
    </tr>
  </table>
</div>


<!-- 
<div class="custom-text-box-elmeleti">
    <h2>Technikai információk</h2>
    <p>A díjak számításánál az alábbi feltételezésekkel éltünk: a vizsgált időszak elején belépési díjat, míg a végén kilépési díjat számoltunk fel. Ha az alap rendelkezik tranzakciós díjjal is, akkor a két díjtétel közül a magasabbat alkalmaztuk. A teljesítmény- és kezelési költségeket minden év január 1-jén vontuk le. Feltételeztük továbbá, hogy a költségek a vizsgált időszak alatt nem változnak.</p>
</div> -->

<!-- 

### Adatok és díjak

Az idősoros adatokat a Befektetési Alapkezelők és Vagyonkezelők Magyarországi Szövetsége (BAMOSZ) oldaláról gyűjtöttük össze, azonban ez a hozamok pontos modellezéséhez önmagában nem elegendő. Ennek oka, hogy a legtöbb vizsgált alap **jelentős díjakat számol fel** a szolgáltatásaiért. A költségekre vonatkozó adatokat egyesével gyűjtöttük ki az egyes alapok "Kiemelt Befektetői Információk" dokumentumából. Itt megtudhattuk, hogy a díjak egyszeri és éves költségekre bomlanak. Az első esetre példa a belépési, kilépési és a tranzakciós díj, ezeknek a mértékük 0%-tól a már-már hihetetlen 5%-ig terjedhet. 
Folyó költségre tipikus példa a kezelési és sikerdíj. A kettő közül a sikerdíj az érdekesebb, amit akkor kell megfizetni, ha az alap jobban teljesít, mint az előre meghatározott "benchmark". Ez lehet a magyar állampapír hozama, de lényeg a lényeg még az OTP Supra is felszámít 1% sikerdíjat csak azt nem tudjuk, hogy mire. Emiatt mi a sikerdíjat is egy folyamatos költségként kezeljük. 


Az alábbi táblázatban láthatunk három példát a költségek megoszlására:


<div class="table-container">
  <table class="custom-table">
    <tr>
      <th></th>
      <th>OTP Supra</th>
      <th>Erste Duett</th>
      <th>Citadella</th>
    </tr>
    <tr>
      <td><strong>Belépési költségek</strong></td>
      <td>Maximum 100 000 Ft vagy a befektetett összeg 5%-a</td>
      <td>0 Ft, de az értékesítő személy felszámíthat</td>
      <td>0 Ft, de az értékesítő személy felszámíthat</td>
    </tr>
    <tr>
      <td><strong>Kilépési költségek</strong></td>
      <td>Maximum 100 000 Ft vagy a visszaváltott összeg 5%-a</td>
      <td>0 Ft, de az értékesítő személy felszámíthat</td>
      <td>0 Ft, de az értékesítő személy felszámíthat</td>
    </tr>
    <tr>
      <td><strong>Kezelési díjak</strong></td>
      <td>A befektetés éves értékének 2.21%-a (2024 becslés)</td>
      <td>1.88% (2023 tényleges költség)</td>
      <td>1.88% (2023 tényleges költség)</td>
    </tr>
    <tr>
      <td><strong>Ügyleti költségek</strong></td>
      <td>A befektetés éves értékének 0.84%-a (2024 becslés)</td>
      <td>0.08% (becsült költség)</td>
      <td>0.08% (becsült költség)</td>
    </tr>
    <tr>
      <td><strong>Teljesítménydíj</strong></td>
      <td>1.02% (az elmúlt 5 év átlaga)</td>
      <td>Nincs teljesítménydíj</td>
      <td>1.55% (az elmúlt 5 év átlaga)</td>
    </tr>
  </table>
</div>


<div class="custom-text-box-elmeleti">
    <h2>Technikai információk</h2>
    <p>A díjak számításánál az alábbi feltételezésekkel éltünk: a vizsgált időszak elején belépési díjat, míg a végén kilépési díjat számítunk fel. Ha az alap rendelkezik tranzakciós díjjal is, akkor a két díjtétel közül a magasabbat alkalmazzuk. A teljesítmény- és kezelési költségeket minden év január 1-jén vonjuk le. Feltételeztük, hogy a költségek a vizsgált időszak alatt nem változnak. 
    </p>
</div> -->


<div class="svg-container">
  <img src="/Befalapok/hozamok.svg" alt="Árfolyamok" class="dynamic-svg" />
  <figcaption class="svg-caption">3. Ábra: Az összes alap relatív árfolyamának összehasonlítása.</figcaption>
</div>

## Kapcsolatok feltárása

### Korreláció

<div class="custom-text-box-elmeleti"> <h2>Korrelációs mátrix</h2> <p> A korrelációs mátrix egy <b>statisztikai eszköz, amely megmutatja, hogyan mozognak együtt az egyes változók</b>. Ez segít megérteni a különböző eszközök közötti kapcsolatokat, és megmutatja, mennyire szorosan korrelálnak egymással. A korrelációs értékek -1 és 1 között mozognak, ahol az 1 teljes pozitív korrelációt, a -1 teljes negatív korrelációt, a 0 pedig semmilyen korrelációt nem jelent. <a href="/MPT">Bővebben itt.</a></p> </div>

<div class="svg-container">
  <img src="/Befalapok/korrelacio.svg" alt="Korrelációs mátrix" class="dynamic-svg" />
  <figcaption class="svg-caption">4. Ábra: Korrelációs mátrix az alapok hozamai között.</figcaption>
</div>

<div class="custom-text-box">
<h2>Béta</h2>
    <p>
        Általában egy befektetési eszköz kívánatos tulajdonsága, hogy alacsony mértékben függjön a piac egészének mozgásától (azaz alacsony bétájú legyen), ezzel csökkentve a szisztematikus kockázatot. A CAPM fő képlete szerint az eszköz várható hozama a bétájának függvénye; magasabb béta magasabb várható hozamot, de nagyobb kockázatot is jelent. Egyes portfóliókezelők aktívan fedezik portfóliójukat a piaci mozgások ellen, például S&P 500 indexre szóló eladási (put) opciók vásárlásával, hogy csökkentsék a negatív piaci események hatását.
    </p>
</div>

<!-- 
<div class="custom-text-box">
    <p> 
Általában egy eszköz kívánatos tulajdonsága, hogy a piac egészének mozgásától alacsony mértékben függjön (azaz kicsi béta). A CAPM fő képlete egyenesen ennek függvényében adja meg az eszköz várható hozamát. A piaccal szemben való fedezésért egyes portfóliókezelők aktívan tesznek is, például 2024 júliusában a HOLD Orion-t kezelő Szőcs Gábor két százaléknyi S&P 500 eladási (put) opciót is vásárolt.</p>
</div>   -->


A vizsgált alapok közül csak a Gránit Apollo mutat nagy korrelációt az S&P 500 indexszel, szorosan követi az amerikai tőzsdeindex mozgásait, hiszen nagyrészt amerikai részvényekből áll össze. Persze így magas hozamot tud elérni, csak nagyobb kockázat árán. Ezzel szemben például az Erste Duett elhanyagolható korrelációja minden más eszközzel betudható annak, hogy volatilitása rendkívül alacsony. Az alapok közül a HOLD Columbus és HOLD Orion korrelál legjobban, annak ellenére, hogy a két alapot mások kezelik, és a megcélzott piacok is különböznek hivatalos tájékoztatójuk szerint.

### Klaszterezés
<div class="custom-text-box-elmeleti">
    <h2>Hierarchikus klaszterezés és dendrogram</h2>
    <p>
    A hierarchikus klaszterezés egy <b>adatcsoportosítási módszer</b>, amely az adatok közötti hasonlóságok vagy különbségek alapján szervezi azokat hierarchikus struktúrába. A módszer során az adatokból kiindulva fokozatosan építünk fel klasztereket, amelyek egyre nagyobb csoportokat alkotnak.
    </p>
    <p>
        A dendrogram egy fa struktúrájú ábra, amely vizuálisan megjeleníti a klaszterek hierarchiáját és a közöttük lévő távolságokat. Az ábra segítségével könnyen áttekinthető, mely alapok hasonlítanak leginkább egymásra.
    </p>
    <p>
        A klaszterezés során <b>a korrelációt használtuk távolságmetrikaként</b>. Ez azt jelenti, hogy az alapok közötti korrelációs értékek alapján határoztuk meg, mennyire "távol" vagy "közel" vannak egymáshoz. A magas korreláció alacsony távolságot, míg az alacsony vagy negatív korreláció nagyobb távolságot jelent. Így a dendrogramon azok az alapok kerülnek közelebb egymáshoz, amelyek hozamai hasonlóan mozognak.
    </p>
</div>

<div class="svg-container">
  <img src="/Befalapok/dendogram.svg" alt="Dendrogram" class="dynamic-svg" />
  <figcaption class="svg-caption">5. Ábra: Hierarchikus klaszterezés dendrogramja.</figcaption>
</div>

Az ábrán jól látható, hogy a Gránit Apollo és az S&P 500 között van a legnagyobb hasonlóság, ami nem meglepő, hiszen az alap referenciaindexe 45%-ban az S&P 500-at követi. Emellett a HOLD Alapkezelő Orion és Columbus alapjai közötti erős korreláció arra utal, hogy portfóliómenedzsereik hasonló befektetési stratégiákat alkalmaznak, és esetleg gyakran egyeztetnek egymással.

### Teljesítményelemzés

Az alábbiakban feltesszük, hogy a kockázatmentes hozam 5.5%, ugyanis a vizsgált időszakon ekkora hozamot lehetett elérni kockázatmentes állampapírok vásárlásával.

Nézzük meg az alapok különböző teljesítménymutatóit empirikus adataink alapján. Kezdjük a Sharpe-rátával.

<div class="custom-text-box-elmeleti">
    <h2>Sharpe-ráta</h2>
    <p>  A Sharpe-ráta  <b>megadja az egységnyi szórásra jutó kockázati prémiumot</b>. Ez a portfólió teljesítményének egy értelmes mérőszáma, hiszen megmondja, mennyi plusz hozamot kapunk adott kockázat vállalásáért. <a href="/MPT">Bővebben itt.</a></p>
</div>


<div class="svg-container">
  <img src="/Befalapok/sharpe.svg" alt="Sharpe ráták" class="dynamic-svg" />
  <figcaption class="svg-caption">6. Ábra: Sharpe-ráták összehasonlítása.</figcaption>
</div>

Láthatjuk, hogy a Platina Delta, Accorde Prizma és a HOLD Columbus is képes volt felülmúlni e tekintetben a piacot. 

Megjegyzendő, hogy a negatív Sharpe-ráta negatív kockázati prémiumot jelent, azaz ezeket az alapokat még az állampapírpiac is legyőzte. Ez nem olyan meglepő például egy olyan alap esetén, mint az Erste Duett, ami ugyanúgy nagyrészt kötvényekből áll, csak még díjat is felszámolnak a portfólió kezelői.

Egy hasonló mutató a Sortino-ráta, amiben szintén az egységnyi szórásra jutó kockázati prémiumot számoljuk ki, viszont a szórást csak a negatív hozamokra (veszteségekre) számoljuk ki.

<div class="custom-text-box-elmeleti"> <h2>Sortino-ráta</h2> <p>A Sortino-ráta hasonló a Sharpe-rátához, de csak a negatív hozamok (veszteségek) szórását veszi figyelembe. Ezáltal pontosabb képet ad arról, hogy a befektetés mennyire kockázatos a veszteségek szempontjából. Magasabb Sortino-ráta jobb kockázat-hozam arányt jelez a negatív kilengések tekintetében.</a> </p> </div>

<div class="svg-container">
  <img src="/Befalapok/sortino.svg" alt="Sortino" class="dynamic-svg" />
  <figcaption class="svg-caption">7. Ábra: Sortino-ráták összehasonlítása.</figcaption>
</div>

Itt a sorrend egy picit változik, az Accorde Prizma tűnik legjobbnak. Érdemes megjegyezni, hogy a HOLD Orion is legyőzi a piacot ebben a tekintetben. Érdekes módon az OTP Supra legyőzi az Erste Duett-et Sortino-ráta tekintetében.


A piactól való függés mértékét a korábban említett bétával mérjük, ami szintén lehet mérőszáma egy portfólió kockázatának. Ezzel számol az ún. Treynor-ráta, mely az egységnyi bétára jutó kockázati prémiumot adja meg.

 <div class="custom-text-box-elmeleti"> <h2>Treynor-ráta</h2> <p> A Treynor-ráta a befektetés kockázati prémiumának és a piaci kockázatának arányát méri, ahol a piaci kockázatot a bétával fejezzük ki. Megmutatja, hogy egységnyi szisztematikus (piaci) kockázatra mennyi többlethozam jut. Hasznos eszköz a portfóliók összehasonlítására, különösen akkor, ha a diverzifikáció mértéke eltérő.</a> </p> </div>

<div class="svg-container">
  <img src="/Befalapok/treynor.svg" alt="Treynor" class="dynamic-svg" />
  <figcaption class="svg-caption">8. Ábra: Treynor-ráták összehasonlítása.</figcaption>
</div>

A HOLD Orion ebben kimagasló, ugyanis stratégiájuk elsősorban közép-európai részvényeket céloz, így árfolyama kevésbé függ a nyugati piacoktól, emellett egészen elfogadható hozamot elérve.

Az Erste Duett Treynor-mutatója csalóka lehet, alacsony függése a piactól csak ront rajta, hiszen a negatív kockázati prémiumát skálázza nagyra.






  <!-- 
  ### Összefoglalás

  Komoly feladat legyőzni a piac általános teljesítményét az alapkezelőknek, főleg, ha még díjat is fel akarnak számolni. Mint láttuk, ez a feladat kevesüknek és nekik is csak részlegesen sikerül. 
  - Az általunk vizsgált alapok közül a **Platina Delta** bizonyult a legmeggyőzőbbnek, ugyanis több mutatóban - például a Sharpe és Sortino rátákban - is legjobbnak bizonyult. 
  - A **HOLD Orion alacsony bétája** révén kevésbé függ a globális piaci mozgásoktól, így stabilabb, de gyengébb alternatívát kínál a mérsékelt kockázatot kereső befektetőknek.
  - **HOLD Columbus**-ról hasonló mondható el, mint az Orionról (egy kicsit rosszabb eredménnyel). Érdekes, mert bár azonos cég kezeli, a befektetési stratégia céljában és célpontjaiban is különbözik.
  - Zsiday Viktor **Citadella** alapja ugyan nem mutatott fel ehhez mérhető eredményeket, de pár ponton ügyesen navigálta a tőzsde viharos tengerét. A hatékony kockázatkezelés következtében, ugyanis például az alap elkerülte a Covid-19 márciusi tőzsdekrachját.
  - Az **Accorde Prizma** alapvetően alacsony kockázattal nagyszerű hozamot ért el, de cserébe hatalmas a költsége, így ez is bőven elmarad a piac teljesítményétől.
  - A **Gránit Apollo** nagyrészt amerikai részvényeket céloz, azonban ezekbe alacsonyabb díjak mellett be tudunk fektetni, ami felveti a kérdést, miért vennénk e drágább alapot. 
  - Az **Erste Duett** teljesen kockázatmentesen generál hozamot, a probléma csak az, hogy olyan befektetési stratégiáért fizetünk díjat, amit egy egyszerű állampapírvásárlással is reprodukálni tudnánk.
  - Az **OTP Supra** esete egyértelmű: alulteljesít hozamokban, de felül díjakban. -->

### Összefoglalás
A piac általános teljesítményének túlszárnyalása komoly kihívást jelent az alapkezelők számára. Ahogy láthattuk, ez a feladat csak az alapok közel felének sikerült kielégítően. Azonban az alapok, amik elérték ezt a célt minden kétséget kizáróan sok értéket teremtettek a befektetőiknek.

- Az általunk vizsgált alapok közül a **Platina Delta** bizonyult a legjobbnak, több mutatóban—például a Sharpe és Sortino rátákban—is az egyik legjobb eredményt érte el.
- Az **Accorde Prizma** teljesíténye hasonló a Platina Delta-hoz. A vizsgált alapok között ennek a legjobb a Sortino-rátája és Sharpe-rátában is kiemelkedik.
- A **HOLD Columbus** Sortino-rátában és Sharpe-rátában is az S&P500 felett teljesít. Mindemellett, az alapot a HOLD két tapasztalt partnere kezeli és nagy presztízsű múltra tekint vissza.
- A **HOLD Orion** alacsony bétája révén kevésbé függ a globális piaci mozgásoktól, így stabilabb, bár alacsonyabb hozamú alternatívát kínál a mérsékelt kockázatot kereső befektetőknek. Hasonlóan teljesített, mint a HOLD Columbus, bár kissé gyengébb eredményekkel. Bár ugyanaz a cég kezeli őket, befektetési stratégiájuk céljában és célpontjaiban is különböznek. Érdekes módon ennek ellenére a két alap idősora közel azonos.
- Zsiday Viktor **Citadella** alapja nem ért el hasonló szintű eredményeket, de bizonyos időszakokban ügyesen navigált a tőzsde változó környezetében. Hatékony kockázatkezelésének köszönhetően például elkerülte a COVID-19 márciusi tőzsdekrachját.
- A **Gránit Apollo** elsősorban amerikai részvényeket céloz meg, ezáltal nagyon hasonlít a piaci portfólióra, de ebbe alacsonyabb költségek mellett is befektethetünk. Ami felveti a kérdést, miért választanánk ezt a drágább alapot?
- Az **Erste Duett** valóban kockázatmentes hozamot generál, de szintúgy felmerül a kérdés, hogy érdemes-e díjat fizetni olyan befektetési stratégiáért, amelyet egy egyszerű állampapír-vásárlással is elérhetünk, aminek a nyereségei adómentesek. 
- Az **OTP Supra** esetében a helyzet egyértelmű: hozamokban alulteljesít, míg díjakban felül. Befektetésre nem ajánljuk.