---
title: "Magyar befektetési alapok összehasonlítása 2. rész"
date: "2024-11-24"
description: "Folytatjuk a magyar befektetési alapok elemzését, ezúttal az OTP alapokra fókuszálva. Vajon valóban megéri ezekbe fektetni, vagy csak a marketing fogások áldozatai vagyunk?"
released: "Yes"
author: "Egri Máté és Takáts Bálint"
image: "/Befalapok2/csányi.jpg"
---

Ha valaha is éreztük már úgy, hogy a pénzünk gyorsabban tűnik el, mint ahogy megkerestük, akkor nem vagyunk egyedül. Az OTP befektetési alapjai között böngészve felmerül a kérdés: vajon hová tűnik a hozam? [Előző cikkünkben](/Befalapok) bemutattuk a magyar befektetési alapok világát, most azonban mélyebbre ásunk, és kizárólag az OTP által kínált alapokat vesszük górcső alá. A választásunk oka az OTP Supra Alap, melynek silány teljesítménye és félrevezető marketingje különösen szembetűnő volt számunkra.

Az OTP Supra Alapról azóta megtudtuk, hogy bár [2020-ban Magyarország egyik legnagyobb abszolút hozamú alapja volt](https://www.portfolio.hu/befektetes/20200312/hatalmasat-zuhant-a-supra-mi-lesz-vele-reagalt-az-otp-419113), 2020. márciusában **egy nap alatt mégis 13,87%-ot esett**. Az alapkezelő szerint az árfolyamesést elsősorban az „olajpiac irracionális, előre nem látható zuhanása” okozta. Közölték, hogy „az OTP Supra Alap risk-on módban volt, eszközei között olaj vételi pozíciót, illetve MOL, Petrom és amerikai palaolaj-részvény kitettséget egyaránt tartott.” Kiemelték továbbá, hogy az OTP Supra Alap a jelentős, nyitáskori áresés ellenére is megtartotta olajpozícióit. **Az esést azóta sem sikerül ledolgozniuk**.

**A cikk tájékoztató jellegű, a közlés időpontjában nyíltan elérhető információk alapján íródott, nem tekinthető a 2007. évi CXXXVIII törvény (Bszt.) 4. § (2). bek. 8. pontja szerinti befektetési elemzésnek vagy a 9. pont szerinti befektetési tanácsadásnak, továbbá nem veszi figyelembe az olvasó egyéni anyagi vagy jogi körülményeit.**


## Az OTP Alapkezelő bemutatása

Az OTP Alapkezelő Magyarország egyik vezető befektetési alapkezelője, amely 2024 harmadik negyedévében is jelentős eredményeket ért el. A vállalat adózás utáni eredménye a negyedévre meghaladta az 5 milliárd forintot, így az első kilenc hónap profitja év/év közel 50%-kal, 16,6 milliárd forintra emelkedett. **Éves szinten az alapkezelő több mint 20 milliárd forint profitot termel az OTP Csoportnak**.

Az alapkezelő által kezelt alapok állománya 2024 szeptemberének végére 4404 milliárd forintra duzzadt, **ez a magyar éves GDP  5,87%-a**. Hihetetlen módon az alap vagyona 44%-al nőt éves alapon! A társaság továbbra is piacvezető pozícióval rendelkezik az értékpapíralapok piacán, 31,9%-os piaci részesedéssel. 

## Alapok bemutatása
<div class="table-container">
  <table class="custom-table">
    <thead>
      <tr>
        <th>Alap neve</th>
        <th>Alap típusa</th>
        <th>Befektetési fókusz</th>
        <th>Portfóliókezelő(k)</th>
        <th>Főbb jellemzők</th>
      </tr>
    </thead>
    <tbody>
      <tr>
        <td><b>OTP Ingatlanvilág Alapok Alapja</b></td>
        <td>Alapok alapja</td>
        <td>Globális ingatlanpiaci befektetések</td>
        <td>Nem ismert</td>
        <td>Más ingatlanbefektetési alapokba fektet, diverzifikált portfóliót és nemzetközi ingatlanpiaci részvételt kínál. 
          <a href="https://www.portfolio.hu/befektetesi-alapok/otp-ingatlanvilag-alapok-alapja/HU0000716378">Forrás</a>
        </td>
      </tr>
      <tr>
        <td><b>OTP Fundman Részvény Alap</b></td>
        <td>Részvényalap</td>
        <td>Globális részvények, alulértékelt, közepes méretű vállalatokra fókusz</td>
        <td>Boér Levente, Lokietek Eszter, Kovács-Kvotidián Máté</td>
        <td>Magas részvénykitettség (90–100%), hosszú távon jelentős hozam az állampapírokhoz képest, a piaci lehetőségekhez igazodva változtatják az arányokat. 
          <a href="https://www.otpbank.hu/otpalapkezelo/en/Fundman">Forrás</a>
        </td>
      </tr>
      <tr>
        <td><b>OTP Sigma Származtatott Abszolút Hozamú Alap</b></td>
        <td>Származtatott abszolút hozamú alap</td>
        <td>Globális eszközök: részvények, kötvények, devizák, árupiaci termékek</td>
        <td>Tóth István</td>
        <td>Legalább ötéves időtávon kockázatmentes hozam feletti eredményt céloz meg, származtatott ügyleteket használ, 2019-ben új stratégiával bővítette működését. 
          <a href="https://www.otpbank.hu/otpalapkezelo/hu/Sigma">Forrás</a>
        </td>
      </tr>
      <tr>
        <td><b>OTP Abszolút Hozamú Származtatott Alap</b></td>
        <td>Származtatott abszolút hozamú alap</td>
        <td>Globális eszközök: fejlett és feltörekvő piaci részvények, kötvények, devizák, árupiaci eszközök</td>
        <td>Halas Zoltán, Czakó Ágnes, Gajdács Attila</td>
        <td>Aktív befektetési politika, származtatott ügyletek aktív használata, célja a kockázatmentes hozam feletti eredmény elérése a minimális ajánlott időtávon. 
          <a href="https://www.otpbank.hu/otpalapkezelo/hu/AbszolutHozam">Forrás</a>
        </td>
      </tr>
    </tbody>
  </table>
</div>


<!-- ### OTP Ingatlanvilág Alapok Alapja
Az OTP Ingatlanvilág Alapok Alapja egy olyan befektetési alap, amely globális ingatlanpiaci befektetéseket kínál. Az alap más ingatlanbefektetési alapokba fektet, lehetővé téve a nemzetközi ingatlanpiacokon való részvételt és a portfólió diverzifikálását. Ezáltal a befektetők kihasználhatják a különböző ingatlanpiacok nyújtotta lehetőségeket.


### OTP Fundman Részvény Alap
Az OTP Fundman Részvény Alap egy magas részvénykitettségű alap, amely hosszú távon az állampapírok hozamát jelentősen meghaladó eredményt kíván elérni. Az alap globális részvényekbe fektet, különös hangsúlyt fektetve az alulértékelt, közepes méretű vállalatokra. A portfólió részvénykitettsége jellemzően 90–100% között mozog, a piaci lehetőségekhez és az alapkezelők meggyőződéséhez igazodva.
Az alapot Boér Levente befektetési igazgató vezeti, aki szenvedélyes sakkozó, 2222 Fide pontszámmal (2024 Nov.).

### OTP Sigma Származtatott Abszolút Hozamú Alap
Az OTP Sigma Származtatott Abszolút Hozamú Alap célja, hogy aktív befektetési politikával a kockázatmentes hozamot meghaladó megtérülést érjen el legalább ötéves befektetési időtávon. Az alap globális befektetési stratégiát követ, eszközeit a lehető legszélesebb befektetési területen helyezi el. Befektetési eszközei közé tartoznak a részvények, kötvények, devizák és árupiaci termékek. Az alap aktívan alkalmaz származtatott ügyleteket a hozam növelése és a kockázatok kezelése érdekében. Az alap 2019-ben megújult befektetési stratégiával folytatta működését, amely nagyobb rugalmasságot és szélesebb eszközkört tesz lehetővé, így jobban alkalmazkodhat a változó piaci környezethez.

### OTP Abszolút Hozamú Származtatott Alap
Az OTP Abszolút Hozamú Származtatott Alap célja, hogy aktív befektetési politikával a kockázatmentes hozamot meghaladó megtérülést érjen el a minimálisan ajánlott befektetési időtávon. Az alap globális eszközökbe fektet, beleértve a fejlett és feltörekvő piaci részvényeket, kötvényeket, devizákat és árupiaci eszközöket. Az alapkezelő aktívan használ származtatott termékeket a hozam maximalizálása érdekében. Az alap portfóliómenedzserei között van Halas Zoltán, aki több mint egy évtizedes tapasztalattal rendelkezik a pénzügyi piacokon. -->

<div class="svg-container">
  <img src="/Befalapok2/dijak.svg" alt="Árfolyamok" class="dynamic-svg" />
  <figcaption class="svg-caption">1. Ábra: Ingatlanvilág, Fundan, Sigma és az OTP Abszolút alapok árfolyamai.</figcaption>
</div>
<div class="table-container">
  <table class="custom-table">
    <thead>
      <tr>
        <th>Alap neve</th>
        <th>Alap típusa</th>
        <th>Befektetési fókusz</th>
        <th>Portfóliókezelő(k)</th>
        <th>Főbb jellemzők</th>
      </tr>
    </thead>
    <tbody>
      <tr>
        <td><b>OTP Maxima Kötvény Alap</b></td>
        <td>Kötvényalap</td>
        <td>Hosszú lejáratú hazai és nemzetközi államkötvények, vállalati kötvények, jelzáloglevelek</td>
        <td>Czakó Ágnes</td>
        <td>Aktív befektetési stratégia, célja a kockázatmentes hozamot meghaladó megtérülés elérése. <a href="https://www.otpbank.hu/otpalapkezelo/hu/A_Maxima">Forrás</a></td>
      </tr>
      <tr>
        <td><b>OTP Klímaváltozás 130/30 Származtatott Részvény Alap</b></td>
        <td>Származtatott részvényalap</td>
        <td>Klímaváltozásra reagáló vállalatok részvényei, 130/30 stratégia alkalmazása</td>
        <td>Lokietek Eszter, Kovács-Kvotidián Máté, Boér Levente</td>
        <td>ESG szempontok figyelembevétele, célja a fenntartható fejlődést támogató befektetések megvalósítása. <a href="https://www.otpbank.hu/otpalapkezelo/hu/A_Klimavaltozas">Forrás</a></td>
      </tr>
      <tr>
        <td><b>OTP Ingatlanbefektetési Alap</b></td>
        <td>Ingatlanalap</td>
        <td>Kereskedelmi ingatlanok: irodaházak, bevásárlóközpontok, logisztikai központok</td>
        <td>Nem ismert</td>
        <td>Stabil cash flow biztosítása bérbeadásból, hosszú távon infláció feletti hozam elérése. <a href="https://www.otpbank.hu/otpingatlanalap/hu/befektetesialapok/ingatlanbefektetesialap">Forrás</a></td>
      </tr>
      <tr>
        <td><b>OTP Prémium Aktív Klasszikus Vegyes Alapok Alapja</b></td>
        <td>Vegyes alapok alapja</td>
        <td>OTP értékpapíralapok: pénzpiaci eszközök, kötvényalapok, abszolút hozamú alapok</td>
        <td>Boér Levente, Lokietek Eszter, Kovács-Kvotidián Máté</td>
        <td>Rugalmas befektetési lehetőség, mérsékelt kockázat mellett versenyképes hozam elérése, előre meghatározott arányok alapján összeállított portfólió. <a href="https://www.otpbank.hu/otpalapkezelo/hu/A_PremiumAktiv">Forrás</a></td>
      </tr>
    </tbody>
  </table>
</div>

<!-- 
### OTP Maxima Kötvény Alap
Az OTP Maxima Kötvény Alap egy hosszú lejáratú kötvényalap, amely stabil, a kockázatmentes hozamot meghaladó megtérülést kíván biztosítani. Az alap elsősorban hosszabb lejáratú hazai és nemzetközi államkötvényekbe, vállalati kötvényekbe és jelzáloglevelekbe fektet. Aktív befektetési stratégiát követ, kihasználva a kötvénypiaci lehetőségeket és a piaci kamatlábak változásait.

### OTP Klímaváltozás 130/30 Származtatott Részvény Alap
Az OTP Klímaváltozás 130/30 Származtatott Részvény Alap a globális klímaváltozás kihívásaira reagáló vállalatok részvényeibe fektet. A 130/30-as stratégia alkalmazásával az alap a portfólió értékének 130%-át long pozíciókba, míg 30%-át short pozíciókba helyezi. Ez lehetővé teszi, hogy a várhatóan jól teljesítő részvényekbe nagyobb súllyal fektessen, miközben profitáljon a gyengébben teljesítő papírok árfolyamcsökkenéséből is. Az alap különlegessége, hogy a befektetési döntések során környezeti, társadalmi és vállalatirányítási (ESG) szempontokat is figyelembe vesznek, ezzel támogatva a fenntartható fejlődést.

### OTP Ingatlanbefektetési Alap
Az OTP Ingatlanbefektetési Alap fő célja, hogy hosszú távon stabil, inflációt meghaladó hozamot biztosítson a befektetőknek. Az alap elsősorban kereskedelmi ingatlanokba fektet, mint például irodaházak, bevásárlóközpontok és logisztikai központok. Az ingatlanok bérbeadásából származó bevételek stabil cash flow-t biztosítanak, míg az ingatlanok értéknövekedése hosszú távon hozzájárul a hozamhoz.


### OTP Prémium Aktív Klasszikus Vegyes Alapok Alapja
Az OTP Prémium Aktív Klasszikus Vegyes Alapok Alapja egy óvatos vegyes alap, amely rugalmas, bármikor hozzáférhető befektetési lehetőséget kínál. A portfólió döntően OTP értékpapíralapok befektetési jegyeiből áll, előre meghatározott arányokban: pénzpiaci eszközök, kötvényalapok, abszolút hozamú alapok és vegyes alapok. Az alap célja, hogy mérsékelt kockázat mellett versenyképes hozamot érjen el. -->
<div class="svg-container">
  <img src="/Befalapok2/dijak_2.svg" alt="Árfolyamok" class="dynamic-svg" />
  <figcaption class="svg-caption">2. Ábra: Maxima, Klímaváltozás, Ingatlan és az OTP Prémium Aktív alapok árfolyamai.</figcaption>
</div>



### S&P 500
Az **S&P 500 egy amerikai, dollárban jegyzett tőzsdeindex, amely az USA 500 legnagyobb tőzsdén jegyzett vállalatát foglalja magában**. Ez azt jelenti, hogy az egyes részvények a piaci kapitalizációjuk alapján vannak súlyozva. Az előző cikkünkben bemutattuk a modern portfólióelméletet és a CAPM-et, amelyek egyik fő tanulsága, hogy a piaci portfóliónak van a legmagasabb Sharpe-rátája. Felmerülhet a kérdés az olvasóban, hogy van-e **OTP által kezel alap**, ami le tudja győzni a piacot vagy Markowitznak és Sharpenak van igaza? Erre a kérdésre már most választ adunk: **Nincs**. Megjegyzendő, hogy az általunk vizsgált alapok mind forintban vannak jegyezve, míg az S&P 500 dollárban. A pontos összehasonlítás érdekében a napi árfolyamokat dollárról forintra váltottuk, ami az index hozamát tovább növelte a forint utóbbi években tapasztalt gyengülése miatt.

### Adatok és díjak

Az idősoros adatokat a Befektetési Alapkezelők és Vagyonkezelők Magyarországi Szövetsége ([BAMOSZ](https://www.bamosz.hu/)) oldaláról gyűjtöttük össze. 

A díjak két fő kategóriára oszthatók: egyszeri és éves költségekre. Az egyszeri költségek közé tartoznak a belépési, kilépési és tranzakciós díjak, amelyek mértéke 0%-tól akár a már-már hihetetlen 5%-ig terjedhet. Az éves, vagy folyó költségek tipikus példái a kezelési díj és a sikerdíj. Különösen érdekes a sikerdíj, amelyet akkor kell megfizetni, ha az alap teljesítménye meghaladja az előre meghatározott referenciaértéket (benchmarkot). Ez lehet például a magyar állampapír hozama. A BAMOSZ-on található idősorok minden fix és sikerdíjat tartalmaznak. **Azonban az idősor nem tartalmazza a ki, illetve belépési díjakat, ami az OTP esetében akár 5%-ot is elérhetnek, ami a legtöbb alapjuk esetében közel két évnyi hozammal egyenlő!**



<div class="svg-container">
  <img src="/Befalapok2/hozamok.svg" alt="Árfolyamok" class="dynamic-svg" />
  <figcaption class="svg-caption">3. Ábra: Az összes alap relatív árfolyamának összehasonlítása.</figcaption>
</div>


### Teljesítményelemzés

Az alábbiakban feltesszük, hogy a kockázatmentes hozam 5.5%, ugyanis a vizsgált időszakon (körülbelül) ekkora hozamot lehetett elérni kockázatmentes állampapírok vásárlásával.
### Sharpe-ráta
Nézzük meg az alapok különböző teljesítménymutatóit empirikus adataink alapján. Kezdjük a Sharpe-rátával.

<div class="custom-text-box-elmeleti">
    <h2>Sharpe-ráta</h2>
    <p>  A Sharpe-ráta  <b>megadja az egységnyi szórásra jutó kockázati prémiumot</b>. Ez a portfólió teljesítményének egy értelmes mérőszáma, hiszen megmondja, mennyi plusz hozamot kapunk adott kockázat vállalásáért. <a href="/MPT">Bővebben itt.</a></p>
</div>


<div class="svg-container">
  <img src="/Befalapok2/sharpe.svg" alt="Sharpe ráták" class="dynamic-svg" />
  <figcaption class="svg-caption">4. Ábra: Sharpe-ráták összehasonlítása.</figcaption>
</div>


Jöjjön a feketeleves: a vizsgált alapok mind gyengébbek mint az S&P 500 részvényindex, még kockázattal kiigazítva is! Ráadásul nem is kicsit maradnak el, hiszen az alapok felének negatív a Sharpe-rátája. 

A negatív Sharpe-ráta negatív kockázati prémiumot jelent, vagyis ezeket az alapokat még az állampapírpiac is felülmúlja. Ez talán nem is olyan meglepő például az olyan alapok esetében, mint az OTP Ingatlan, amely alacsony hozamú ingatlanbefektetésekből áll, és hozama a kötvénypiacéhoz hasonlít. A probléma azonban az, hogy a portfóliókezelők jelentős díjakat számolnak fel, ami tovább csökkenti a befektetők hozamát.

*Így lassan összeáll egy kép az OTP alapjairól: mintha a magyarok megtakarításai inkább Csányi Sándor és a részvényesek vagyonát gyarapítanák.* Ilyen gyenge teljesítményt nem lehet piaci volatilitással vagy balszerencsével magyarázni, csakis intézményes inkompetenciával. 

### Sortino-ráta
Egy hasonló mutató a Sortino-ráta, amiben szintén az egységnyi szórásra jutó kockázati prémiumot számoljuk ki, viszont a szórást csak a negatív hozamokra (veszteségekre) számoljuk ki.

<div class="custom-text-box-elmeleti"> <h2>Sortino-ráta</h2> <p>A Sortino-ráta hasonló a Sharpe-rátához, de csak a negatív hozamok (veszteségek) szórását veszi figyelembe. Ezáltal pontosabb képet ad arról, hogy a befektetés mennyire kockázatos a veszteségek szempontjából. Magasabb Sortino-ráta jobb kockázat-hozam arányt jelez a negatív kilengések tekintetében.</a> </p> </div>

<div class="svg-container">
  <img src="/Befalapok2/sortino.svg" alt="Sortino" class="dynamic-svg" />
  <figcaption class="svg-caption">5. Ábra: Sortino-ráták összehasonlítása.</figcaption>
</div>

A Sortino-rátában mérve is siralmas az OTP alapjainak a teljesítménye. 

### Treynor-ráta
A piactól való függés mértékét a korábban említett bétával mérjük, ami szintén lehet mérőszáma egy portfólió kockázatának. Ezzel számol az ún. Treynor-ráta, mely az egységnyi bétára jutó kockázati prémiumot adja meg.

 <div class="custom-text-box-elmeleti"> <h2>Treynor-ráta</h2> <p> A Treynor-ráta a befektetés kockázati prémiumának és a piaci kockázatának arányát méri, ahol a piaci kockázatot a bétával fejezzük ki. Megmutatja, hogy egységnyi szisztematikus (piaci) kockázatra mennyi többlethozam jut. Hasznos eszköz a portfóliók összehasonlítására, különösen akkor, ha a diverzifikáció mértéke eltérő.</a> </p> </div>

<div class="svg-container">
  <img src="/Befalapok2/treynor.svg" alt="Treynor" class="dynamic-svg" />
  <figcaption class="svg-caption">6. Ábra: Treynor-ráták összehasonlítása.</figcaption>
</div>

Utolsó lehetőségként az OTP Ingatlannak sikerül legyőznie a piacot legalább Treynor-ráta tekintetében, de ez már semmit sem segít.



Végül egy táblázatban összefoglaltuk az összes általunk vizsgált mutatót:
<div class="table-container">
 <table class="custom-table">
       <tr>
          <th>Alap neve</th>
          <th class="align-right">Sharpe-ráta</th>
          <th class="align-right">Sortino-ráta</th>
          <th class="align-right">Treynor-ráta</th>
          <th class="align-right">Hozam (%)</th>
          <th class="align-right">Szórás (%)</th>
        </tr>
        <tr>
          <td>S&P 500</td>
          <td class="align-right">0.7602</td>
          <td class="align-right">0.8760</td>
          <td class="align-right">0.0006</td>
          <td class="align-right">23.07%</td>
          <td class="align-right">23.11%</td>
        </tr>
        <tr>
          <td>OTP Ingatlanvilág</td>
          <td class="align-right">0.5523</td>
          <td class="align-right">0.8059</td>
          <td class="align-right">-0.0082</td>
          <td class="align-right">6.28%</td>
          <td class="align-right">1.41%</td>
        </tr>
        <tr>
          <td>OTP Klímaváltozás</td>
          <td class="align-right">0.4400</td>
          <td class="align-right">0.5549</td>
          <td class="align-right">0.0005</td>
          <td class="align-right">15.04%</td>
          <td class="align-right">21.68%</td>
        </tr>
        <tr>
          <td>OTP Sigma</td>
          <td class="align-right">0.2861</td>
          <td class="align-right">0.3525</td>
          <td class="align-right">-0.0023</td>
          <td class="align-right">10.24%</td>
          <td class="align-right">16.58%</td>
        </tr>
        <tr>
          <td>USD/HUF</td>
          <td class="align-right">0.0844</td>
          <td class="align-right">0.1224</td>
          <td class="align-right">0.0001</td>
          <td class="align-right">6.54%</td>
          <td class="align-right">12.35%</td>
        </tr>
        <tr>
          <td>OTP Fundman</td>
          <td class="align-right">-0.0252</td>
          <td class="align-right">-0.0281</td>
          <td class="align-right">0.0000</td>
          <td class="align-right">5.00%</td>
          <td class="align-right">20.02%</td>
        </tr>
        <tr>
          <td>OTP Prémium Aktív</td>
          <td class="align-right">-0.1044</td>
          <td class="align-right">-0.1292</td>
          <td class="align-right">-0.0002</td>
          <td class="align-right">5.00%</td>
          <td class="align-right">4.81%</td>
        </tr>
        <tr>
          <td>OTP Abszolút</td>
          <td class="align-right">-0.1044</td>
          <td class="align-right">-0.1442</td>
          <td class="align-right">-0.0002</td>
          <td class="align-right">4.73%</td>
          <td class="align-right">7.40%</td>
        </tr>
        <tr>
          <td>OTP Ingatlan</td>
          <td class="align-right">-0.3659</td>
          <td class="align-right">-0.4163</td>
          <td class="align-right">0.0149</td>
          <td class="align-right">5.12%</td>
          <td class="align-right">1.03%</td>
        </tr>
        <tr>
          <td>OTP Maxima</td>
          <td class="align-right">-0.5287</td>
          <td class="align-right">-0.6967</td>
          <td class="align-right">-0.0828</td>
          <td class="align-right">2.20%</td>
          <td class="align-right">6.24%</td>
        </tr>
    </table>
</div>

## Kapcsolatok feltárása

### Korreláció

<div class="custom-text-box-elmeleti"> <h2>Korrelációs mátrix</h2> <p> A korrelációs mátrix egy <b>statisztikai eszköz, amely megmutatja, hogyan mozognak együtt az egyes változók</b>. Ez segít megérteni a különböző eszközök közötti kapcsolatokat, és megmutatja, mennyire szorosan korrelálnak egymással. A korrelációs értékek -1 és 1 között mozognak, ahol az 1 teljes pozitív korrelációt, a -1 teljes negatív korrelációt, a 0 pedig semmilyen korrelációt nem jelent. <a href="/MPT">Bővebben itt.</a></p> </div>

<div class="svg-container">
  <img src="/Befalapok2/korrelacio.svg" alt="Korrelációs mátrix" class="dynamic-svg" />
  <figcaption class="svg-caption">7. Ábra: Korrelációs mátrix az alapok hozamai között.</figcaption>
</div>

<div class="custom-text-box">
<h2>Béta</h2>
    <p>
        Általában egy befektetési eszköz kívánatos tulajdonsága, hogy alacsony mértékben függjön a piac egészének mozgásától (azaz alacsony bétájú legyen), ezzel csökkentve a szisztematikus kockázatot. A CAPM fő képlete szerint az eszköz várható hozama a bétájának függvénye; magasabb béta magasabb várható hozamot, de nagyobb kockázatot is jelent. Egyes portfóliókezelők aktívan fedezik portfóliójukat a piaci mozgások ellen, például S&P 500 indexre szóló eladási (put) opciók vásárlásával, hogy csökkentsék a negatív piaci események hatását.
    </p>
</div>



A vizsgált alapok közül az OTP Fundman és az OTP Prémium Aktív mutat magas korrelációt egymással, ami arra utalhat, hogy hasonló befektetési stratégiát követnek vagy portfóliójuk jelentős átfedést mutat. A piaccal való korreláció tekintetében egyedül az OTP Klímaváltozás Alap mutat erősebb összefüggést, valószínűleg azért, mert portfóliójában sok amerikai részvényt tartalmaz. Ennek eredményeként érzékenyebben reagál az amerikai tőzsdeindex mozgásaira, magasabb hozamot érhet el, de nagyobb kockázat mellett.

### Klaszterezés
<div class="custom-text-box-elmeleti">
    <h2>Hierarchikus klaszterezés és dendrogram</h2>
    <p>
    A hierarchikus klaszterezés egy <b>adatcsoportosítási módszer</b>, amely az adatok közötti hasonlóságok vagy különbségek alapján szervezi azokat hierarchikus struktúrába. A módszer során az adatokból kiindulva fokozatosan építünk fel klasztereket, amelyek egyre nagyobb csoportokat alkotnak.
    </p>
    <p>
        A dendrogram egy fa struktúrájú ábra, amely vizuálisan megjeleníti a klaszterek hierarchiáját és a közöttük lévő távolságokat. Az ábra segítségével könnyen áttekinthető, mely alapok hasonlítanak leginkább egymásra.
    </p>
    <p>
        A klaszterezés során <b>a korrelációt használtuk távolságmetrikaként</b>. Ez azt jelenti, hogy az alapok közötti korrelációs értékek alapján határoztuk meg, mennyire "távol" vagy "közel" vannak egymáshoz. A magas korreláció alacsony távolságot, míg az alacsony vagy negatív korreláció nagyobb távolságot jelent. Így a dendrogramon azok az alapok kerülnek közelebb egymáshoz, amelyek hozamai hasonlóan mozognak.
    </p>
</div>

<div class="svg-container">
  <img src="/Befalapok2/dendogram.svg" alt="Dendrogram" class="dynamic-svg" />
  <figcaption class="svg-caption">8. Ábra: Hierarchikus klaszterezés dendrogramja.</figcaption>
</div>

A hirearchikus klaszterezés tovább megerősíti a korrelációs mátrixon látott adatokat. Az OTP Fundman és az OTP Prémium Aktív két nagyon hasonló alap. Valamint az OTP Klímaváltozás nagy része fejlett piaci részvény lehet.


### Összefoglalás

Az OTP által kezelt alapok teljesítménye sajnálatos módon jelentősen elmarad a befektetők jogos elvárásaitól. Az alulteljesítés mértéke nem magyarázható pusztán piaci körülményekkel vagy átmeneti ingadozásokkal; inkább rendszerszintű problémákra utal a befektetési stratégiákban és a portfóliókezelésben.

**Megdöbbentő tény, hogy a magyar GDP közel 5,87%-a ilyen alulteljesítő alapokban van befektetve.** Ez azt jelenti, hogy a magyar megtakarítók jelentős része nem részesül a pénzügyi piacok nyújtotta lehetőségekben, miközben az alapkezelők és a részvényesek profitálnak. **Az ügyfelek érdekeinek előtérbe helyezése nemcsak etikai kötelesség, hanem üzletileg is indokolt lenne** az OTP számára, ha hosszú távon meg kívánja tartani piaci pozícióját és ügyfélkörét.

Hogy mindenki számára egyértelmű legyen: **az alapok befektetésre alkalmatlanok**.