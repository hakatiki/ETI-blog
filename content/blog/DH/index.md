---
title: "Magyar Diákhitelek és Befektetési Stratégiák: Részletes Pénzügyi Elemzés"
date: "2024-08-10"
description: "Diákhitelek és befektetések kapcsolata Magyarországon"
---

A magyarországi diákhitelek nem csupán a felsőoktatás finanszírozására szolgálnak, hanem stratégiai befektetési lehetőségeket is kínálhatnak a tudatos hallgatók számára. Ez a bejegyzés részletesen bemutatja a diákhitel típusait, a kapcsolódó befektetési stratégiákat, valamint az adóügyi vonatkozásokat. A cél, hogy a leleményes hallgatóknak segítsen az életben való elindulásban és betekintést adjon a pénzügyek világába. A cikk feltételezi, hogy az olvasónak nincsen szüksége a diákhitelre, hogy megéljen így befektetésként tudja használni. Egy excel táblát is mellékelünk az oldal alján amit letöltve szabadon reprodukálni lehet a számításainkat. Fontos megjegyezni, hogy ez nem befektetési tanács csak a mi gondolataink és tapasztalataink összegzése. Használd bölcsen az információt.

# Diákhitelek Magyarországon

A magyarországi diákhitelek célja, hogy segítsenek a hallgatóknak fedezni a felsőoktatással járó költségeket. Ezek a hitelek nemcsak az oktatás finanszírozására, hanem a hallgatók személyes és pénzügyi helyzetének javítására is alkalmasak lehetnek. Az alábbiakban bemutatjuk a diákhitel típusait, az igénylés feltételeit, a törlesztési lehetőségeket, és a hozzájuk kapcsolódó kedvezményeket. 

## Diákhitel Típusok

### Diákhitel 1

A Diákhitel 1 szabad felhasználású hitel, amelyet a hallgatók bármilyen célra felhasználhatnak, például lakhatásra, mindennapi kiadásokra, vagy technológiai eszközök vásárlására. [Forrás: Diákhitel Központ](https://www.diakhitel.hu/diakhitel1)

- **Igényelhető összeg:** Havi 15 000 Ft-tól 150 000 Ft-ig, vagy félévente maximum 750 000 Ft. 
- **Kamat:** 7,99% (2024 júliusától). 
- **Törlesztés:** A hallgatói jogviszony megszűnését követő negyedik hónaptól kezdődik, és a törlesztőrészlet a jövedelem 6%-a. 
- **Kedvezmények:** Gyermekvállalás esetén az első gyermeknél három évig, a második gyermeknél szintén három évig, a harmadik gyermeknél pedig teljes mértékben elengedik a hiteltartozást. 

### Diákhitel 2

A Diákhitel 2 kifejezetten a tandíj finanszírozására szolgál, és kamatmentes. Az összeg közvetlenül az egyetem vagy főiskola számlájára kerül átutalásra. [Forrás: Diákhitel Központ](https://www.diakhitel.hu/diakhitel1)

- **Igényelhető összeg:** Az intézmény által meghatározott tandíj összegét fedezi.
- **Kamat:** Kamatmentes. 
- **Törlesztés:** A hallgatói jogviszony megszűnését követően kezdődik, a jövedelem 6%-a alapján. 
- **Kedvezmények:** Gyermekvállalási kedvezmények azonosak a Diákhitel 1-nél elérhetőekkel. 

## Maximális Felvehető Hitelösszegek

Ha a Diákhitel 1-et és Diákhitel 2-t is felveszed az alapképzés és mesterképzés teljes idejére, ami 5 év (10 félév):

- **Diákhitel 1 összesen:** 7 500 000 Ft (5 év alatt, félévente 750 000 Ft). 
- **Diákhitel 2 összesen:** A felvett összeg a tandíj mértékétől függ. 

### Csak Diákhitel 1

- **Összesen:** 7 500 000 Ft (10 félév alatt). 

## Törlesztési Példák

A törlesztőrészlet mértéke a jövedelemtől függően változik, és a felvett hitel összegétől is függ.

- **Diákhitel 1:** Ha 7 500 000 Ft-ot vettél fel és havi 300 000 Ft a jövedelmed, akkor a havi törlesztőrészlet 18 000 Ft lenne. 
- **Diákhitel 2:** Az összeg kamatmentes, de a jövedelemarányos törlesztés havi 18 000 Ft lenne ugyanazon jövedelem esetén. 

## További Kedvezmények és Lehetőségek

- **Előtörlesztés:** Lehetőség van előtörlesztésre vagy végtörlesztésre külön díj nélkül. 
- **Online Ügyintézés:** A hitel felvétele teljesen online is intézhető.
Az igényléshez szükséges aktív hallgatói jogviszony, és a pontos feltételek a Diákhitel Központ weboldalán találhatók. Javasolt a weboldalon elérhető törlesztéskalkulátor használata, hogy személyre szabott információkat kapj a törlesztés részleteiről.
- **Gyermekek után járó támogatás:**
  - **1 Gyermek esetében:** Kérheted a törlesztési kötelezettség szüneteltetését a várandósság 91. napjától. Kamattámogatás is jár, ami azt jelenti, hogy ez idő alatt az ügyleti kamatok nem növelik az egyenlegedet. Továbbá, ha még nem töltötted be a 30. életévedet, és a tanulmányaid alatt vagy azok sikeres befejezését követő két éven belül gyermeked lesz, a fennálló diákhiteled 100%-át elengedjük. 
  - **2 Gyermek esetében:**  Az anyák esetében a tartozás felét elengedik, ha több szerződésed van, az általad választott szerződésre vonatkozik ez a kedvezmény. 
  - **3 Gyermek esetében:**  Az anyák esetében a teljes tartozást elengedik, ha több szerződésed van, az általad választott szerződésre vonatkozik ez a kedvezmény.



## Befektetési Stratégiák Diákhitellel

Érdemes kiemelni, hogy a cikk írásának a pillanatában a Diákhitel 1 kamata és az állampapír hozamok egy szintent vannak így kockázatmentes hozamot nem lehet elérni. Azonban ha visszatekintünk az időben ilyenre akad példa. 2022-ben a COVID után megemelték a Diákhitel 1 kamatját az infláció miatt, azonban az új állampapírok még nem jelentek meg a piacon, hogy lecseréljék az akkoriban népszerű MÁP+-t. Emiatt sokan végtörlesztettek és lemaradtak az inflációkövető papírokról amik 18% körüli hozamot biztosítottak. Alapvetően a diákhitel egy kedvezményes hitel ami a hallgatók boldogulását segíti, így az várható, hogy a kamata ismét lemegy az inflációs helyzet rendeződésével. Azonban ez csak a mi magánvéleményünk.

### Stratégia 1: Diákhitel 1 Befektetése

A Diákhitel 1 által felvett összeget befektethetjük állampapírokba, részvényekbe vagy ETF-ekbe, például az S&P 500 indexbe. Az állampapírok jelenlegi hozama körülbelül 7%, ami közel áll a diákhitel kamatlábához. A cél az, hogy a befektetés hozama meghaladja a hitel kamatát, ezáltal profitot termelve a hallgatónak.

#### Előnyök
- Potenciális jövedelem a kamatkülönbözetből.
- Hosszú távú növekedési lehetőségek a tőkepiacon.
- Nem kell készpénzt befeketetni, az ügylethez nem kell semmi önrész. 
- Ha a hallgató állampapírt vásárol és annak a hozama magasabb mint a diákhitel kamata, kockázatmentes profitot tud elérni.

#### Kockázatok
- Piaci volatilitás befolyásolhatja a hozamokat, ez különösen veszélyes aktívan mendzselt részvényportfolói esetén.

### Stratégia 2: Diákhitel 2 Felhasználása és Készpénz Befektetése
Ez a stratégia azoknak a hallgatóknak működhet akiket nem vettek fel államilag támogatott képzésre és a családja elég tehetős, hogy megfizesse a tandíjat. Ha ez fennáll akkor a jó stratégia a szülőktől elkérni a tandíjat majd kifizetni az egyetemet a diákhitelből. Az adott pillanatban 0 forintunk van mert ami megjelent nálunk készpénz azt ellensúlyozza a hiteltartozásunk. Azonban a készpénzünket be tudjuk fektetni a tőkepiacokon, ezzel pozitív hozamot tudunk elérni. A stratégia természetesen kombinálható az előző stratégiával.

#### Előnyök
- A készpénz megtartása és annak befektetése hosszú távon növeli a potenciális hozamokat.
- Az oktatási költségek fedezése kamatmentesen.
- Magas tandíjak esetében mint álltalános orvos képzés esetén a portfólió értéke elérheti a tízmilliós nagyságrendet is.

#### Kockázatok
- Piaci volatilitás befolyásolhatja a hozamokat, ez különösen veszélyes aktívan mendzselt részvényportfolói esetén.


### Stratégia 3: A kamatok jelenértékre váltása

Ezt talán a legrosszabb stratégia de mégis szeretnénk megemlíteni. Arra épül, hogy a felvett hitelnek csak egy részét fektetjük be, pont annyit, hogy 5 évig kamatoztatva ugyan annyi legyen az értéke a portfóliónak mint a hiteltartozásunknak. Ehhez az kell, hogy az állampapír hozamok magasabbak legyenek a Diákhitel 1 kamatánál. A másik felét a felvett hitelnek azonnal el tudjuk költeni miküzben tudjuk, hogy 5 év mulva csak eladjuk a papírjainkat és végtörlesztjük a tartozásunkat.

#### Előnyök
- Ha rászorulsz a pénzre de nem akarsz nagy tartozást felhalmozni előnyös lehet.
#### Kockázatok
- A portfólió hozama meg kell, hogy egyezzen a hitel kamatozásával. Ezt nehéz elérni változó kamatok mellett.



## Adózási Szempontok

### Tartós Befektetési Számla (TBSZ) Előnyei

A Tartós Befektetési Számla (TBSZ) egy kedvezményes befektetési forma Magyarországon, amely lehetőséget biztosít a kamat- és árfolyamnyereség-adó minimalizálására. Ez különösen előnyös lehet hosszú távú befektetők számára, akik állampapírokba, részvényekbe, vagy más pénzügyi eszközökbe fektetnek be.

#### Adóelőnyök:

- **3 év után:** A kamatadó 15%-ról 10%-ra csökken. Ez az időszak jelentős adómegtakarítást eredményezhet a befektetők számára.
- **5 év után:** Teljes adómentesség a kamat- és árfolyamnyereség-adóra. Ekkor a befektetők mentesülnek minden adófizetési kötelezettség alól a számlán keletkezett nyereség tekintetében.
- **Szociális hozzájárulási adó (szocho) mentesség:** A TBSZ-en elért hozamok mentesülnek a szociális hozzájárulási adó alól, ami további pénzügyi előnyöket biztosít.

### Adóügyi Implikációk

A TBSZ használata hosszú távon jelentős hozamnövekedést eredményezhet, különösen állampapírok és részvények esetében. Az adókedvezmények maximalizálása érdekében érdemes legalább 3-5 éves befektetési időtávot tervezni. Ez az időszak lehetővé teszi, hogy a befektetők kihasználják a teljes adómentességet és minimalizálják a befektetésekkel kapcsolatos költségeket.

- **Hosszú távú befektetési stratégia:** A TBSZ különösen előnyös azok számára, akik hosszú távú befektetési stratégiát követnek. Az adómentesség miatt az elért hozamok újrabefektethetők, növelve ezzel a befektetés összértékét az idő múlásával.
- **Optimális eszközallokáció:** A TBSZ lehetőséget nyújt a különböző eszközosztályok közötti rugalmas allokációra, mivel a befektetett eszközök közötti átrendezés adóhatás nélkül valósulhat meg.

A Tartós Befektetési Számla hatékony eszköz az adók minimalizálására és a befektetési hozamok maximalizálására. Érdemes mérlegelni a TBSZ nyitásának lehetőségét, különösen hosszú távú befektetési célok esetén.

